---
title: Securing Intelligence at the Edge: cybersecurity e standard per il continuum Edge-to-Cloud nell’era dell’IA
url: https://www.ictsecuritymagazine.com/articoli/edge-to-cloud/
source: ICT Security Magazine
date: 2025-11-28
fetch_date: 2025-11-29T03:15:59.336346
---

# Securing Intelligence at the Edge: cybersecurity e standard per il continuum Edge-to-Cloud nell’era dell’IA

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

![Dario Sabella edge-to-cloud](https://www.ictsecuritymagazine.com/wp-content/uploads/untitled-design-1_bofrqIOf.png)

# Securing Intelligence at the Edge: cybersecurity e standard per il continuum Edge-to-Cloud nell’era dell’IA

A cura di:[Dario Sabella](#molongui-disabled-link)  Ore 28 Novembre 202528 Novembre 2025

*L’intervento di Dario Sabella al 23° Forum ICT Security esplora le sfide della sicurezza informatica nell’epoca dell’intelligenza artificiale distribuita, tracciando un percorso tra standard internazionali, tecnologie emergenti e nuovi paradigmi architetturali.*

L’evoluzione tecnologica degli ultimi anni ha portato a una trasformazione radicale delle infrastrutture digitali. La convergenza tra edge computing, reti 5G e intelligenza artificiale sta ridisegnando i confini tradizionali del cloud, creando nuove opportunità ma anche sfide inedite sul fronte della cybersecurity. È questo il tema al centro dell’intervento di Dario Sabella, CEO di Next G Cloud e Vice President di xFlow Research, nonché Chairman del gruppo ETSI MEC (Multi-access Edge Computing), presentato al [Forum ICT Security 2025](https://www.ictsecuritymagazine.com/eventi/forumictsecurity2025).

## L’edge computing: un’evoluzione naturale del cloud

L’intervento si apre con una domanda apparentemente semplice: cos’è l’edge computing e dove si trova? Il relatore richiama una definizione forse semplicistica ma efficace, di quando era giovane studente 25 anni fa, attribuita a un suo professore del Politecnico di Torino: «Cos’è il cloud? È il computer di un altro!». Per cui l’edge cloud, in sostanza, rappresenta quel cosiddetto “computer di un altro”, ma posizionato più vicino all’utente finale, rispetto al cloud.

La localizzazione dell’edge non è però univoca: può essere regionale, nel data center più prossimo, nell’infrastruttura di rete dell’operatore mobile, on-premise nell’azienda dell’utente, o addirittura nel dispositivo stesso. «Se siete confusi su dove sia l’edge computing è normale», spiega Sabella, «non si deve per forza definire dove sia e quanto sia “profondo” l’edge, perché tale deployment deve essere flessibile e “opportunistico” in base alla convenienza di business».

![Dario Sabella al Forum ICT Security - edge computing e cybersecurity - edge-to-cloud e Intelligenza Artificiale: From the cloud to the edge](https://www.ictsecuritymagazine.com/wp-content/uploads/from-the-cloyd.png)

From the cloud to the edge

Questa flessibilità porta con sé un trade-off fondamentale: maggiore prossimità significa minore latenza e migliori performance, ma richiede una distribuzione più capillare dei server con conseguente aumento dei costi di deployment. La scelta dipende quindi dalla criticità dell’applicazione: se per alcune può essere sufficiente un server distante centinaia di chilometri, per applicazioni di robotica industriale con requisiti di latenza nell’ordine dei 15 millisecondi per frame, la prossimità diventa imprescindibile.

![Dario Sabella al Forum ICT Security - edge computing e cybersecurity - edge-to-cloud e Intelligenza Artificiale: Why the edge matters for developers](https://www.ictsecuritymagazine.com/wp-content/uploads/Why-the-edge-matters-for-developers.png)

Why the edge matters for developers

## L’intelligenza artificiale si sposta verso l’edge

Una delle trasformazioni più significative in atto riguarda la progressiva migrazione dell’AI dal cloud centralizzato verso l’edge. Attualmente, l’utilizzo dell’intelligenza artificiale si basa prevalentemente su grandi piattaforme cloud pubbliche, ma questa centralizzazione presenta diverse criticità: i dati appartengono a terzi, i costi possono essere elevati, e la governance dei dati risulta complessa.

L’edge AI rappresenta un’opzione che promette maggiore controllo sui dati, costi potenzialmente inferiori grazie a un minor consumo energetico, e una sovranità digitale più completa. Gli ambiti applicativi sono molteplici: dallo smart building, dove sensori distribuiti gestiscono ottimizzazioni termiche mantenendo la privacy degli utenti, al settore finanziario, dove banche diverse possono collaborare sul rilevamento di frodi senza esporre i propri dati sensibili.

![Dario Sabella al Forum ICT Security - edge computing e cybersecurity - edge-to-cloud e Intelligenza Artificiale: Typical Edge AI Use Cases](https://www.ictsecuritymagazine.com/wp-content/uploads/Typical-Edge-AI-Use-Cases.png)

Typical Edge AI Use Cases

Nel settore fintech e legale, l’edge computing abilita servizi a bassa latenza per fraud detection e analisi documentale, richiedendo conformità normativa a GDPR, PSD2 e NIS2. Per smart mobility e smart city, i sistemi di mobilità autonoma dipendono da decisioni edge in tempo reale, dove compromissioni della cybersecurity possono avere impatti diretti sulla sicurezza fisica delle persone. Nel settore sanitario, l’elaborazione edge di dati medicali per diagnostica AI richiede conformità alla Medical Device Regulation e garanzie di availability per servizi life-critical.

## Il problema della cybersecurity: l’Italia sovraesposta

L’intervento porta l’attenzione su un dato allarmante tratto dal Rapporto Clusit 2024: l’Italia subisce il 10% degli attacchi cyber globali, pur rappresentando solo lo 0,7% della popolazione mondiale e l’1,8% del PIL globale. Un dato clamoroso, ancor più se paragonato a Francia (4%) e Germania (3%), e che rivela una significativa sovraesposizione del sistema paese.

![Dario Sabel...