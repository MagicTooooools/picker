---
title: Sovranità digitale e cybersecurity: la sfida italiana ed europea verso il 2030
url: https://www.ictsecuritymagazine.com/articoli/sovranita-digitale-cybersecurity-italia/
source: ICT Security Magazine
date: 2025-11-28
fetch_date: 2025-11-29T03:15:58.120318
---

# Sovranità digitale e cybersecurity: la sfida italiana ed europea verso il 2030

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

![Sovranità digitale, intelligenza artificiale, quantum computing e cybersecurity hanno dominato la prima tavola rotonda del 23° Forum ICT Security, dove rappresentanti di ECCC, AgID, Telsy e BV Tech hanno delineato la strategia italiana ed europea per recuperare autonomia tecnologica in un contesto di crescenti minacce e dipendenze estere.](https://www.ictsecuritymagazine.com/wp-content/uploads/Senza-titolo-1-Recuperato.jpg)

# Sovranità digitale e cybersecurity: la sfida italiana ed europea verso il 2030

A cura di:[Redazione](#molongui-disabled-link)  Ore 28 Novembre 202528 Novembre 2025

*Sovranità digitale è la parola chiave che lega intelligenza artificiale, quantum computing e cybersecurity nel dibattito inaugurale del Forum ICT Security 2025. Non più solo una questione di difesa, ma il terreno su cui si gioca l’autonomia tecnologica dell’Europa e la capacità dell’Italia di affermarsi come protagonista nello scenario globale.*

Questo il filo conduttore della tavola rotonda di apertura del [23° Forum ICT Security](https://www.ictsecuritymagazine.com/eventi/forumictsecurity2025), che ha riunito esponenti di primo piano del mondo istituzionale e industriale per tracciare una mappa delle opportunità e delle criticità che il Paese dovrà affrontare nei prossimi anni.

A confrontarsi sul tema sono stati **Raffaele Boccardo**, AD e Presidente di [BV Tech](https://www.bvtech.com/); **Alessandra Michelini**, Presidente e AD di [Telsy](https://www.telsy.com/); **Luca Tagliaretti**, Executive Director dello European Cybersecurity Competence Center ([ECCC](https://cybersecurity-centre.europa.eu/index_en)); e **Antonio Maria Tambato**, Direttore della Direzione Innovazione e Transizione Digitale di [AgID](https://manutenzione.agid.gov.it/). A moderare il dibattito **Matteo Lucchetti**, Direttore Operativo di [Cyber 4.0](https://www.cyber40.it/).

![Sovranità digitale è la parola chiave che lega intelligenza artificiale, quantum computing e cybersecurity nel dibattito inaugurale del Forum ICT Security 2025: A confrontarsi sul tema sono stati Raffaele Boccardo, AD e Presidente di BV Tech; Alessandra Michelini, Presidente e AD di Telsy; Luca Tagliaretti, Executive Director dello European Cybersecurity Competence Center (ECCC); e Antonio Maria Tambato, Direttore della Direzione Innovazione e Transizione Digitale di AgID. A moderare il dibattito Matteo Lucchetti, Direttore Operativo di Cyber 4.0.](https://www.ictsecuritymagazine.com/wp-content/uploads/ADB_8694-700x467.jpg)

## La minaccia che evolve: attacchi AI-driven e quantum computing

Il contesto in cui si inserisce la discussione è tutt’altro che rassicurante.
 **Matteo Lucchetti** ha aperto i lavori richiamando una notizia di pochi giorni prima: il primo attacco di cyberspionaggio completamente realizzato da agenti AI, capaci di eseguire scansioni, individuare vulnerabilità e sfruttarle in modo pressoché automatico. In tale scenario, l’operatore umano è necessario esclusivamente per definire il target da colpire.

A questo si aggiunge la minaccia del *quantum computing*, che promette di rendere obsoleti gli algoritmi crittografici su cui si fonda l’intera infrastruttura digitale mondiale. *«Una sorta di Armageddon»* – per usare l’espressione del moderatore – che alcuni esperti collocano al 2030, ma che potrebbe concretizzarsi anche in un orizzonte temporale più vicino.

E poi c’è il dato strutturale: oltre il 70% dei servizi e dei prodotti di cybersecurity utilizzati in Italia è erogato da aziende non nazionali. Una dipendenza tecnologica che pone interrogativi profondi sulla reale autonomia del sistema Paese.

## BV Tech racconta il gap con gli Stati Uniti: 1 a 50

Nella prima testimonianza dal mondo dell’industria, **Raffaele Boccardo** ha offerto una fotografia impietosa dello stato dell’arte. *«Negli ultimi anni»*, ha osservato, *«l’Italia e l’Europa hanno dormito sonni tranquilli»*, mentre la stragrande maggioranza dei prodotti di cybersecurity e delle tecnologie più innovative proveniva da imperi tecnologici di altri continenti.

![Raffaele Boccardo, AD e Presidente BV Tech: Sovranità digitale è la parola chiave che lega intelligenza artificiale, quantum computing e cybersecurity nel dibattito inaugurale del Forum ICT Security 2025](https://www.ictsecuritymagazine.com/wp-content/uploads/ADB_8638-700x467.jpg)

Raffaele Boccardo, AD e Presidente BV Tech al Forum ICT Security 2025

Si parla di un rapporto di 1 a 50 tra Europa e Stati Uniti sulla [*Generative AI*](https://www.ictsecuritymagazine.com/pubblicazioni/generative-artificial-intelligence-punti-di-forza-rischi-e-contromisure/); *«e sul calcolo quantistico i numeri testimoniano una distanza ancora superiore».*

Una riflessione che parte da lontano: *«I calcolatori sono stati pensati per essere sempre più piccoli e sempre più veloci, non intrinsecamente sicuri»*. Dagli anni ’60, all’incirca ogni biennio se ne dimezzava la dimensione, mentre raddoppiava la potenza. Oggi stanno arrivando architetture nuove; il calcolo quantistico è ormai prossimo e si stanno presentando nuovi scenari in ordine a sicurezza, disponibilità e integrità del dato.

BV Tech investe circa 20 milioni l’anno in tecnologie proprietarie, coprendo l’intera catena del valore della cybersecurity: *assessment* del rischio, *compliance* alle normative nazionali ed europee, prodotti e servizi di mitigazione, piattaforme e formazione, per un investimento complessivo di 200 milioni nell’arco d...