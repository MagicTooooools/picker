---
title: Gli LLM malevoli aiutano i piccoli cybercriminali, ma non sono (ancora) così pericolosi
url: https://www.securityinfo.it/2025/11/27/gli-llm-malevoli-aiutano-i-piccoli-cybercriminali-ma-non-sono-ancora-cosi-pericolosi/
source: Over Security - Cybersecurity news aggregator
date: 2025-11-27
fetch_date: 2025-11-28T03:15:00.534189
---

# Gli LLM malevoli aiutano i piccoli cybercriminali, ma non sono (ancora) così pericolosi

Aggiornamenti recenti Novembre 27th, 2025 5:21 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Gli LLM malevoli aiutano i piccoli cybercriminali, ma non sono (ancora) così pericolosi](https://www.securityinfo.it/2025/11/27/gli-llm-malevoli-aiutano-i-piccoli-cybercriminali-ma-non-sono-ancora-cosi-pericolosi/)
* [Codice formattato, ma migliaia di secret esposti: il problema del copia-incolla selvaggio](https://www.securityinfo.it/2025/11/26/codice-formattato-ma-migliaia-di-secret-esposti-il-problema-del-copia-incolla-selvaggio/)
* [Torna Shalai Ulud: centinaia di pacchetti compromessi](https://www.securityinfo.it/2025/11/25/torna-shalai-ulud-centinaia-di-pacchetti-compromessi/)
* [DeepSeek R1 produce codice vulnerabile con prompt “politicamente sensibili”](https://www.securityinfo.it/2025/11/24/deepseek-r1-produce-codice-vulnerabile-con-prompt-politicamente-sensibili/)
* [CERT-AGID 15–21 novembre: attacchi a università, banche e PEC](https://www.securityinfo.it/2025/11/24/cert-agid-15-21-novembre-attacchi-universita-banche-pec/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Gli LLM malevoli aiutano i piccoli cybercriminali, ma non sono (ancora) così pericolosi

Nov 27, 2025  [Marina Londei](https://www.securityinfo.it/author/marina-londei/ "Articoli scritti da Marina Londei")
 [Approfondimenti](https://www.securityinfo.it/category/approfondimenti/), [In evidenza](https://www.securityinfo.it/category/in-evidenza/), [Malware](https://www.securityinfo.it/category/approfondimenti/malware/), [Malware](https://www.securityinfo.it/category/news/malware-news/), [Minacce](https://www.securityinfo.it/category/approfondimenti/minacce/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [RSS](https://www.securityinfo.it/category/rss/), [Tecnologia](https://www.securityinfo.it/category/approfondimenti/tecnologia/), [Tecnologia](https://www.securityinfo.it/category/news/tecnologia-news/)
 [0](https://www.securityinfo.it/2025/11/27/gli-llm-malevoli-aiutano-i-piccoli-cybercriminali-ma-non-sono-ancora-cosi-pericolosi/#respond)

---

Dopo l’esplosione di ChatGPT e degli **LLM**, nel mondo della cybersicurezza è emersa una preoccupazione importante: molti ricercatori si sono chiesti se, così come si stavano diffondendo chatbot in grado di aiutare gli utenti in quasi qualsiasi task, sarebbero cominciati a emergere anche **LLM malevoli al servizio del cybercrimine.**

Così è stato, in effetti, ma a distanza di tre anni sembra che questi modelli non siano ancora abbastanza potenti e quindi pericolosi per rappresentare una minaccia così seria; è anche vero, però, che stanno aiutando tanti cybercriminali con poca o nessuna conoscenza tecnica ad agire molto più facilmente.

![LLM malevoli](https://www.securityinfo.it/wp-content/uploads/2025/11/Gemini_Generated_Image_lil6s5lil6s5lil6.png)

In una recente [analisi](https://unit42.paloaltonetworks.com/dilemma-of-ai-malicious-llms/), Unit 42 di Palo Alto Networks ha approfondito l’impatto di due LLM malevoli noti: **WormGPT**e **KawaiiGPT**. Il primo è considerato il “progenitore” degli LLM malevoli commercializzati su larga scala. Basato sul modello open-source GPT-J 6B, è stato addestrato su dataset contenenti malware e template di phishing.

Il modello era in grado di creare messaggi di phishing senza errori grammaticali e altamente persuasivi, oltre che generare rapidamente snippet di codice malevolo. Il progetto originale è stato dismesso, ma ciò non ha impedito che nascessero altri strumenti malevoli. È il caso, per esempio, di **WormGPT 4**: in questo caso ci troviamo a che fare con un vero e proprio servizio professionale, con un modello di abbonamento che varia da 50 dollari al mese a 220 dollari per l’accesso a vita. L’LLM è in grado di generare script PowerShell per crittografare ed esfiltrare file.

Un altro esempio significativo di LLM malevolo è **KawaiiGPT**, un tool che abbassa ulteriormente la barriera d’accesso al mondo del cybercrimine. Gratuito e disponibile su GitHub, KawaiiGPT è facile da configurare e usare, pronto all’uso in una manciata di minuti. In questo caso l’utente non deve quindi neanche perdere tempo in configurazioni lunghe e complesse.

L’LLM è in grado di generare email di phishing altamente persuasive, generare script Python per automatizzare attacchi brute-force su server SSH e muoversi lateralmente e inoltre creare script per rubare dati sensibili e generare note di riscatto.

Ma sono davvero così pericolosi? Il codice generato da questi modelli è in realtà piuttosto semplice e, soprattutto, spesso pieno di errori. Contattato dalla redazione di Dark Reading, Kyle Wilhoit, director of threat , [ha affermato](https://www.darkreading.com/threat-intelligence/dark-llms-petty-criminals) che “***Gli LLM continuano a soffrire di allucinazioni, generando codice plausibile a una prima occhiata, ma di fatto errato**. Spesso la conoscenza astratta necessaria a creare un malware completamente funzionante è difficile da simulare per un LLM. Penso inoltre che la supervisione umana è ancora richiesta per verifica la presenza di allucinazioni o per adattarsi a determinate caratteristiche di rete, per esempio*.”

![](https://www.securityinfo.it/wp-content/uploads/2024/04/artificial-intelligence-4469138_1920-1.jpg)

Pixabay

Come sottolineano i ricercatori di Unit 42, l’impatto più significativo degli LLM malevoli non è tanto il livello di pericolosità, quando l’aver permesso la **democratizzazione del cybercrimine**. Rimuovendo qualsiasi barriera in termini di skill tecniche, questi LLM possono essere **usati da chiunque per lanciare campagne malware in breve tempo.**

La spaventosa minaccia dei malware creati dall’IA anticipata qualche anno fa non è diventata realtà (almeno per ora), ma questo non significa che ci si può permettere di abbassare la guardia.

“*Il futuro della sicurezza informatica e dell’intelligenza artificiale non consiste nel bloccare strumenti specifici, ma nel costruire sistemi in grado di resistere alla portata e alla velocità delle minacce generate dall’intelligenza artificiale. **La capacità di generare rapidamente una catena di attacchi completa, da una richiesta di riscatto altamente persuasiva a un codice di esfiltrazione funzionante, è la minaccia che ci troviamo a dover affrontare oggi***” concludono i ricercatori.

Condividi l'articolo

* [Tweet](https://twitter.com/share)

---

* [Intelligenza artificiale](https://www.securityinfo.it/tag/intelligenza-artificiale/), [LLM](https://www.securityinfo.it/tag/llm/), [LLM malevoli](https://www.securityinfo.it/tag/llm-malevoli/), [malware](https://www.securityinfo.it/tag/malware/), [minacce](https://www.securityinfo.it/tag/minacce/), [wormgpt](https://www.securityinfo.it/tag/wormgpt/)

[Codice formattato, ma migliaia di secret esposti: il problema del copia-incolla selvaggio](https://www.securityinfo.it/2025/11/26/codice-formatta...