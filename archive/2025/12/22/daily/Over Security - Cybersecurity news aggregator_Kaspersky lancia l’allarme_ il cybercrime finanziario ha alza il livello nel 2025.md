---
title: Kaspersky lancia l’allarme: il cybercrime finanziario ha alza il livello nel 2025
url: https://www.securityinfo.it/2025/12/22/kaspersky-lancia-lallarme-il-cybercrime-finanziario-ha-alza-il-livello-nel-2025/
source: Over Security - Cybersecurity news aggregator
date: 2025-12-22
fetch_date: 2025-12-23T03:28:19.496622
---

# Kaspersky lancia l’allarme: il cybercrime finanziario ha alza il livello nel 2025

Aggiornamenti recenti Dicembre 22nd, 2025 12:00 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Kaspersky: il cybercrime finanziario ha alzato il livello nel 2025](https://www.securityinfo.it/2025/12/22/kaspersky-lancia-lallarme-il-cybercrime-finanziario-ha-alza-il-livello-nel-2025/)
* [CERT-AGID 13-19 dicembre: phishing PagoPA e smishing INPS](https://www.securityinfo.it/2025/12/22/cert-agid-13-19-dicembre-phishing-pagopa-e-smishing-inps/)
* [Una vulnerabilità di ASUS Live Update di sette anni fa viene ancora sfruttata](https://www.securityinfo.it/2025/12/19/una-vulnerabilita-di-asus-live-update-di-sette-anni-fa-viene-ancora-sfruttata/)
* [Il cybercrime si evolve velocemente e l’IA diventa protagonista: le previsioni di Group-IB per il 2026](https://www.securityinfo.it/2025/12/18/il-cybercrime-si-evolve-velocemente-e-lia-diventa-protagonista-le-previsioni-di-group-ib-per-il-2026/)
* [Kaspersky, le PMI italiane sono un bersaglio strutturale per il cybercrime](https://www.securityinfo.it/2025/12/17/kaspersky-le-pmi-italiane-sono-un-bersaglio-strutturale-per-il-cybercrime/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Kaspersky: il cybercrime finanziario ha alzato il livello nel 2025

Dic 22, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Approfondimenti](https://www.securityinfo.it/category/approfondimenti/), [Attacchi](https://www.securityinfo.it/category/approfondimenti/attacchi/), [Campagne malware](https://www.securityinfo.it/category/approfondimenti/campagne-malware/), [Hacking](https://www.securityinfo.it/category/approfondimenti/hacking/), [In evidenza](https://www.securityinfo.it/category/in-evidenza/), [Leaks](https://www.securityinfo.it/category/approfondimenti/leaks/), [Malware](https://www.securityinfo.it/category/approfondimenti/malware/), [Mercato e Statistiche](https://www.securityinfo.it/category/approfondimenti/mercato-statistiche/), [Minacce](https://www.securityinfo.it/category/approfondimenti/minacce/), [News](https://www.securityinfo.it/category/news/), [Prodotto](https://www.securityinfo.it/category/approfondimenti/prodotto/), [Scenario](https://www.securityinfo.it/category/approfondimenti/scenario/), [Software](https://www.securityinfo.it/category/approfondimenti/software/), [Tecnologia](https://www.securityinfo.it/category/approfondimenti/tecnologia/), [Vulnerabilità](https://www.securityinfo.it/category/approfondimenti/vulnerabilita-approfondimenti/)
 [0](https://www.securityinfo.it/2025/12/22/kaspersky-lancia-lallarme-il-cybercrime-finanziario-ha-alza-il-livello-nel-2025/#respond)

---

Nel 2025 la pressione cyber sul settore finanziario è stata ragguardevole.

Come ha spiegato [Noushin Shabab, Lead Security Researcher del team GReAT di Kaspersky](https://wit.kaspersky.com/noushin-shabab/), quello che emerge è un **ecosistema criminale sempre più strutturato**, capace di colpire banche, sistemi di pagamento e infrastrutture finanziarie.

E **in grado di colpire con modalità ibride**, in cui criminalità informatica e organizzata tradizionale finiscono per sovrapporsi.

I numeri del **Kaspersky Security Bulletin** confermano questa tendenza. Nel corso del 2025, **l’8,15% degli utenti del settore finanziario** è stato colpito da minacce online, mentre **il 15,81% ha subito minacce ‘locali**’, legate a malware introdotto attraverso file, software o accessi già presenti sui sistemi, e non direttamente via Internet.

Guardando invece alle **organizzazioni del settore finanziario**, il ransomware ha colpito il 12,8% delle realtà B2B, con un aumento del 35,7% degli utenti unici coinvolti rispetto al 2023.

![](https://www.securityinfo.it/wp-content/uploads/2025/12/cover.jpg)

Noushin Shabab, Lead Security Researcher del team GReAT di Kaspersky.

### Quando cybercrime e criminalità organizzata lavorano insieme

Uno degli elementi più rilevanti osservati nel 2025 è la **convergenza sempre più evidente tra gruppi di cyber criminali e reti di criminalità organizzata**.

Shabab ha citato il caso degli **attacchi contro il sistema Pix**, l’infrastruttura di pagamenti istantanei gestita dalla banca centrale brasiliana e utilizzata quotidianamente da milioni di persone.

Le indagini hanno mostrato come l’operazione non fosse riconducibile a un singolo gruppo tecnico ma a una **collaborazione tra attori digitali e gruppi criminali tradizionali**.

L’obiettivo era di infiltrare il sistema, mantenere un accesso persistente e **sottrarre fondi a più istituti bancari**.

Un modello operativo che punta alla monetizzazione diretta e che segna un **salto di qualità rispetto alle campagne cyber puramente opportunistiche**.

### Supply chain software e nuovi canali di distribuzione

Nel corso del 2025 è cresciuta in modo significativo anche la **pressione sulla supply chain** software.

![](https://www.securityinfo.it/wp-content/uploads/2025/12/1.png)

Kaspersky descrive un ecosistema criminale sempre più strutturato, capace di colpire banche, sistemi di pagamento e infrastrutture finanziarie.

Secondo i dati presentati da Kaspersky, si è registrato un **aumento del 48% dei pacchetti malevoli** all’interno di repository e framework ampiamente utilizzati dagli sviluppatori, come le librerie JavaScript distribuite tramite NPM.

L’**inserimento di componenti compromessi all’interno di software legittimi** consente agli attaccanti di colpire indirettamente utenti e organizzazioni, aggirando i controlli tradizionali.

A questo si è aggiunto l’uso di nuovi canali di distribuzione: **piattaforme di messaggistica e strumenti di collaborazione**, nati per facilitare il lavoro, vengono sempre più spesso sfruttati per veicolare malware già noto, adattato a contesti diversi e meno monitorati.

### Intelligenza artificiale, phishing mirato e infrastrutture resilienti

L’intelligenza artificiale ha avuto nel 2025 **un ruolo sempre più rilevante anche nelle attività offensive**.

Le previsioni formulate da Kaspersky a fine 2024 si sono rivelate allineate alla realtà: modelli linguistici e sistemi automatizzati vengono **utilizzati per analizzare gli ambienti bersaglio, generare campagne di phishing altamente personalizzate e sviluppare malware più adattivo**.

Parallelamente, i ricercatori hanno osservato un’**evoluzione delle infrastrutture di comando e controllo**.

![](https://www.securityinfo.it/wp-content/uploads/2025/12/2.png)

Le tecniche ATS (Automated Transfer System) permettono di automatizzare le transazioni fraudolente, modificando gli importi e i destinatari dei trasferimenti in tempo reale senza che gli utenti se ne accorgano.

In un caso analizzato nel 2025**, i server di una botnet erano implementati tramite smart contract su blockchain**, rendendo estremamente complesso il loro smantellamento e aumentando la resilienza dell’intera operazione criminale.

Come ha osservato Fabio Assolini, ricercatore del team GReAT di Kaspersky, i grupp...