---
title: CERT-AGID 13-19 dicembre: phishing PagoPA e smishing INPS
url: https://www.securityinfo.it/2025/12/22/cert-agid-13-19-dicembre-phishing-pagopa-e-smishing-inps/
source: Over Security - Cybersecurity news aggregator
date: 2025-12-22
fetch_date: 2025-12-23T03:28:23.328465
---

# CERT-AGID 13-19 dicembre: phishing PagoPA e smishing INPS

Aggiornamenti recenti Dicembre 22nd, 2025 12:00 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Kaspersky: il cybercrime finanziario ha alzato il livello nel 2025](https://www.securityinfo.it/2025/12/22/kaspersky-lancia-lallarme-il-cybercrime-finanziario-ha-alza-il-livello-nel-2025/)
* [CERT-AGID 13-19 dicembre: phishing PagoPA e smishing INPS](https://www.securityinfo.it/2025/12/22/cert-agid-13-19-dicembre-phishing-pagopa-e-smishing-inps/)
* [Una vulnerabilità di ASUS Live Update di sette anni fa viene ancora sfruttata](https://www.securityinfo.it/2025/12/19/una-vulnerabilita-di-asus-live-update-di-sette-anni-fa-viene-ancora-sfruttata/)
* [Il cybercrime si evolve velocemente e l’IA diventa protagonista: le previsioni di Group-IB per il 2026](https://www.securityinfo.it/2025/12/18/il-cybercrime-si-evolve-velocemente-e-lia-diventa-protagonista-le-previsioni-di-group-ib-per-il-2026/)
* [Kaspersky, le PMI italiane sono un bersaglio strutturale per il cybercrime](https://www.securityinfo.it/2025/12/17/kaspersky-le-pmi-italiane-sono-un-bersaglio-strutturale-per-il-cybercrime/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## CERT-AGID 13-19 dicembre: phishing PagoPA e smishing INPS

Dic 22, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Attacchi](https://www.securityinfo.it/category/news/attachi/), [Hacking](https://www.securityinfo.it/category/news/hacking-news/), [In evidenza](https://www.securityinfo.it/category/in-evidenza/), [Leaks](https://www.securityinfo.it/category/news/leaks-news/), [Malware](https://www.securityinfo.it/category/news/malware-news/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [Phishing](https://www.securityinfo.it/category/news/phishing/), [Tecnologia](https://www.securityinfo.it/category/news/tecnologia-news/), [Vulnerabilità](https://www.securityinfo.it/category/news/vulnerabilita/)
 [0](https://www.securityinfo.it/2025/12/22/cert-agid-13-19-dicembre-phishing-pagopa-e-smishing-inps/#respond)

---

Nel corso della settimana appena analizzata, il **CERT-AGID** ha rilevato **82 campagne malevole**.

Di queste, **46 hanno avuto obiettivi specificamente italiani**, mentre **36 campagne di natura generica** hanno comunque interessato utenti e organizzazioni nel Paese.

Agli enti accreditati sono stati messi a disposizione **966 indicatori di compromissione (IoC)**.

### I temi della settimana

Sono **23 i temi sfruttati** per veicolare campagne di phishing e malware, con una concentrazione significativa su **banking, multe, pagamenti e verifiche**.

Il **tema Banking** è stato utilizzato in sei campagne di phishing, cinque delle quali italiane, che hanno preso di mira clienti di **Wise, Nexi, Crédit Agricole, Intesa Sanpaolo e ING**.

![](https://www.securityinfo.it/wp-content/uploads/2025/12/CERT-AGID-cover-1.jpg)

La scorsa settimana il CERT-AGID ha osservato 82 campagne malevole rilevate in Italia, emettendo 966 indicatori di compromissione.

Lo stesso è stato sfruttato anche per cinque campagne malware, orientate alla diffusione di **Copybara, AgentTesla, FormBook, NexusRoute e Frogblight**, con una particolare attenzione ai dispositivi mobili.

Il **tema Multe** continua a rappresentare uno dei vettori più efficaci per il phishing, con **undici campagne tutte italiane** basate su finte comunicazioni **PagoPA**.

Le email simulano notifiche di sanzioni stradali non pagate e spingono gli utenti a fornire dati personali e bancari attraverso link malevoli.

Il **tema Pagamenti** è stato impiegato in quattro campagne di phishing, di cui una generica, che hanno abusato dei nomi di **Disney+, Autostrade per l’Italia, cPanel e DHL**.

In parallelo sono state osservate quattro campagne malware che hanno diffuso **AgentTesla, FormBook, PureLogs e PhantomStealer**, confermando la centralità di questo tema per la distribuzione di payload malevoli.

Il **tema Verifica** è comparso in sette campagne di phishing, quattro delle quali italiane, che hanno abusato, tra gli altri, dei nomi di **INPS** e **Ar24**, facendo leva su richieste di controllo o aggiornamento dei dati per sottrarre credenziali.

Tra gli **eventi di particolare interesse**, il CERT-AGID segnala la pubblicazione di un nuovo **paper di ricerca** dedicato ai meccanismi interni dei **Large Language Model (LLM)**.

Il documento **analizza come nascano rifiuti, bias, allucinazioni e segnali di sicurezza all’interno dei modelli** e mostra come, intervenendo sulle attivazioni tramite tecniche di *activation engineering* o *steering*, sia possibile alterare tali segnali fino ad aggirare le barriere di sicurezza.

![](https://www.securityinfo.it/wp-content/uploads/2025/12/CERT-AGID-temi-2.png)

Fonte: CERT-AGID

Sul fronte operativo, è stato invece rilevato un nuovo caso di **smishing ai danni di utenti INPS**, in cui gli attaccanti mirano a raccogliere un ampio set di dati personali.

Oltre alle generalità, a un selfie e all’IBAN, alle vittime viene richiesto il caricamento di immagini di carta di identità, tessera sanitaria, patente e delle ultime tre buste paga.

### Malware della settimana

Nel periodo analizzato sono state individuate **14 famiglie di malware** attive in Italia.

**AgentTesla** si conferma tra i più diffusi, con otto campagne italiane a tema “Pagamenti”, “Fattura” e “Banking” che sfruttano allegati **ZIP, TAR e UUE**, oltre a quattro campagne generiche a tema “Ordine”, “Documenti” e “Preventivo” che utilizzano come vettore iniziale file **XLSX e 7Z**.

**FormBook** è stato osservato in due campagne italiane a tema “Ordine” e “Banking”, diffuse tramite file **7Z e Z**, e in quattro campagne generiche legate a “Aggiornamenti”, “Ordine”, “Documenti” e “Pagamenti”, veicolate con allegati **DOCX e RAR**.

Sono state inoltre rilevate due campagne generiche di **AsyncRAT** veicolate tramire file ZIP a tema “Booking” e “Documenti”, insieme a due campagne di **Remcos** legate ai temi “Prezzi” e “Aggiornamenti” che hanno sfruttato i file ZIP e 7Z.

Una campagna italiana di **MintLoader** ha sfruttato **caselle PEC compromesse** per distribuire file ZIP, mentre **Amadey** è comparso in una campagna generica a tema “Contratti” veicolata tramite file **MSI**.

![](https://www.securityinfo.it/wp-content/uploads/2025/12/CERT-AGID-malware-2.png)

Fonte: CERT-AGID

Particolarmente rilevante anche l’attività malware su **dispositivi Android**, con campagne sia italiane che generiche che hanno diffuso **Copybara, Frogblight e NexusRoute** tramite SMS contenenti link a file **APK dannosi**, tutte riconducibili al tema Banking.

Completano il quadro una campagna generica di **Grandoreiro** a tema “Legale” che allega ISO, una campagna di **PhantomStealer** a tema “Pagamenti” veicolata con file **RAR**, una campagna di **PureLogs** distribuita tramite allegati **GZ** e una campagna di **StrRat** a t...