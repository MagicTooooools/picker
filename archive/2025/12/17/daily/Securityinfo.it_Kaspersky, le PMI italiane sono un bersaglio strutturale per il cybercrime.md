---
title: Kaspersky, le PMI italiane sono un bersaglio strutturale per il cybercrime
url: https://www.securityinfo.it/2025/12/17/kaspersky-le-pmi-italiane-sono-un-bersaglio-strutturale-per-il-cybercrime/?utm_source=rss&utm_medium=rss&utm_campaign=kaspersky-le-pmi-italiane-sono-un-bersaglio-strutturale-per-il-cybercrime
source: Securityinfo.it
date: 2025-12-17
fetch_date: 2025-12-18T03:24:19.544990
---

# Kaspersky, le PMI italiane sono un bersaglio strutturale per il cybercrime

Aggiornamenti recenti Dicembre 17th, 2025 2:30 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Kaspersky, le PMI italiane sono un bersaglio strutturale per il cybercrime](https://www.securityinfo.it/2025/12/17/kaspersky-le-pmi-italiane-sono-un-bersaglio-strutturale-per-il-cybercrime/)
* [Il cybercrime si evolve e si adatta, integrando l’IA nel proprio arsenale: il report di ESET](https://www.securityinfo.it/2025/12/17/il-cybercrime-si-evolve-e-si-adatta-integrando-lia-nel-proprio-arsenale-il-report-di-eset/)
* [L’IA al centro delle strategie di cybersecurity future: le previsioni di Crowdstrike](https://www.securityinfo.it/2025/12/15/ia-al-centro-delle-strategie-di-cybersecurity-future-le-previsioni-di-crowdstrike/)
* [CERT-AGID 6–12 dicembre: cresce l’uso di Figma e Webflow nel phishing](https://www.securityinfo.it/2025/12/15/cert-agid-6-12-dicembre-figma-webflow-phishing/)
* [Apple interviene su due zero-day sfruttati attivamente in attacchi mirati](https://www.securityinfo.it/2025/12/12/apple-interviene-su-due-zero-day-sfruttati-attivamente-in-attacchi-mirati/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Kaspersky, le PMI italiane sono un bersaglio strutturale per il cybercrime

Dic 17, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Attacchi](https://www.securityinfo.it/category/news/attachi/), [Hacking](https://www.securityinfo.it/category/news/hacking-news/), [In evidenza](https://www.securityinfo.it/category/in-evidenza/), [Intrusione](https://www.securityinfo.it/category/news/intrusione/), [Leaks](https://www.securityinfo.it/category/news/leaks-news/), [Malware](https://www.securityinfo.it/category/news/malware-news/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [Phishing](https://www.securityinfo.it/category/news/phishing/), [Tecnologia](https://www.securityinfo.it/category/news/tecnologia-news/)
 [0](https://www.securityinfo.it/2025/12/17/kaspersky-le-pmi-italiane-sono-un-bersaglio-strutturale-per-il-cybercrime/#respond)

---

**Mezzo milione di nuovi file malevoli al giorno**. È questo il “numero dell’anno” indicato da Cesare D’Angelo, General Manager Italia, Francia e Mediterraneo di Kaspersky, per raccontare il 2025 della cybersicurezza.

Un dato che fotografa meglio di qualsiasi slogan la **trasformazione del malware in un fenomeno industriale**, continuo e automatizzato.

Non si tratta di un picco isolato: il numero medio giornaliero di file dannosi individuati da Kaspersky è cresciuto infatti in modo costante negli ultimi cinque anni, **passando da circa 380 mila nel 2021 ai 500 mila del 2025**.

Una progressione lineare che racconta **un ecosistema criminale ormai strutturato**, capace di produrre minacce su scala industriale e di adattarsi rapidamente alle contromisure difensive.

A rendere possibile questa crescita non è solo l’aumento del numero di gruppi criminali, ma anche **un uso sempre più esteso di strumenti automatizzati**.

![](https://www.securityinfo.it/wp-content/uploads/2025/12/Kaspersky-Cesare-DAngelo.jpg)

Cesare D’Angelo, General Manager Italia, Francia e Mediterraneo di Kaspersky.

Tecniche di analisi, generazione e adattamento del codice, **sempre più spesso assistite dall’intelligenza artificiale**, consentono oggi di abbassare drasticamente costi e tempi di produzione del malware.

Il risultato è un cybercrime meno artigianale e **sempre più vicino a un modello industriale**.

### Italia nel mirino: le PMI come obiettivo prioritario

In questo scenario mondiale già complesso, l’Italia emerge come uno dei Paesi più esposti.

I dati mostrano infatti che **il 25% degli attacchi alle PMI rilevati in Europa ha colpito aziende italiane**, spesso sotto forma di **PUA, le cosiddette Potentially Unwanted Applications**, ossia applicazioni apparentemente legittime che imitano brand conosciuti e vengono sfruttate come vettori di compromissione.

“Le PMI non sono solo nel radar dei cyber criminali, **sono tra i loro obiettivi principali**”, ha spiegato Cesare D’Angelo.

Una vulnerabilità che s’intreccia con la struttura stessa del tessuto produttivo italiano, fatto di **imprese medio-piccole con risorse limitate e una superficie digitale in costante espansione**.

### Credenziali rubate e accessi silenziosi

Il dato forse più indicativo riguarda la tipologia delle minacce. Nel 2025 si è registrata una **forte crescita di password stealer, spyware e backdoor**, con un aumento particolarmente marcato in Italia rispetto alla media globale.

![](https://www.securityinfo.it/wp-content/uploads/2025/12/Immagine2.png)

È il segnale di un cambio di paradigma: **l’obiettivo non è più solo infettare, ma entrare senza farsi notare**. “In diversi casi che abbiamo analizzato”, ha osservato D’Angelo, “ci siamo accorti che l’attaccante era rimasto all’interno dei sistemi per mesi, se non per anni, prima di essere individuato”.

Il furto di credenziali consente infatti di accedere con permessi legittimi, **trasformando l’intrusione in una presenza silenziosa e persistente**, difficile da individuare con strumenti di difesa tradizionali.

### Strategie deboli e overload operativo

A rendere il quadro ancora più critico è la fotografia interna delle PMI. **Solo il 25% dichiara di avere una strategia di cybersecurity solida**, mentre il 68% ammette di affidarsi a piani formali che non si traducono in misure operative concrete.

Il problema non è solo tecnologico, ma organizzativo: **il 33% delle aziende segnala di ricevere troppi alert**, mentre il 30% considera il monitoraggio delle minacce un’attività che richiederebbe una risorsa dedicata a tempo pieno.

In un contesto in cui la sicurezza **ricade spesso su team IT non specializzati, impegnati anche nella gestione quotidiana dei sistemi** e del supporto agli utenti, il rischio è che gli avvisi vengano ignorati o sottovalutati.

A questo si aggiunge la carenza di competenze: **il 17% delle PMI dichiara di non disporre di personale qualificato** e, secondo il 25% degli intervistati, i vertici aziendali non riconoscono ancora pienamente la rilevanza strategica della cybersecurity.

![](https://www.securityinfo.it/wp-content/uploads/2025/12/Immagine3.png)

### Superficie d’attacco in crescita, difesa che fatica a tenere il passo

Nel complesso, i numeri raccontano una dinamica chiara: il volume, la complessità e l’automazione degli attacchi **crescono più rapidamente della capacità di difesa delle aziende**.

**Windows resta il bersaglio principale**, con il 48% degli utenti colpiti da diverse tipologie di minacce nel 2025, contro il 29% su macOS, a conferma che la diffusione resta un fattore determinante nelle scelte degli attaccanti.

Ma il punto centrale è un altro: la superficie d’attacco si espande più velocemente delle contromisure. “È per questo”, ha dichiarato D’Angelo, “che non basta più una dife...