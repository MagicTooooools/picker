---
title: Il cybercrime si evolve e si adatta, integrando l’IA nel proprio arsenale: il report di ESET
url: https://www.securityinfo.it/2025/12/17/il-cybercrime-si-evolve-e-si-adatta-integrando-lia-nel-proprio-arsenale-il-report-di-eset/?utm_source=rss&utm_medium=rss&utm_campaign=il-cybercrime-si-evolve-e-si-adatta-integrando-lia-nel-proprio-arsenale-il-report-di-eset
source: Securityinfo.it
date: 2025-12-17
fetch_date: 2025-12-18T03:24:20.695870
---

# Il cybercrime si evolve e si adatta, integrando l’IA nel proprio arsenale: il report di ESET

Aggiornamenti recenti Dicembre 17th, 2025 2:30 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Kaspersky, le PMI italiane sono un bersaglio strutturale per il cybercrime](https://www.securityinfo.it/2025/12/17/kaspersky-le-pmi-italiane-sono-un-bersaglio-strutturale-per-il-cybercrime/)
* [Il cybercrime si evolve e si adatta, integrando l’IA nel proprio arsenale: il report di ESET](https://www.securityinfo.it/2025/12/17/il-cybercrime-si-evolve-e-si-adatta-integrando-lia-nel-proprio-arsenale-il-report-di-eset/)
* [L’IA al centro delle strategie di cybersecurity future: le previsioni di Crowdstrike](https://www.securityinfo.it/2025/12/15/ia-al-centro-delle-strategie-di-cybersecurity-future-le-previsioni-di-crowdstrike/)
* [CERT-AGID 6–12 dicembre: cresce l’uso di Figma e Webflow nel phishing](https://www.securityinfo.it/2025/12/15/cert-agid-6-12-dicembre-figma-webflow-phishing/)
* [Apple interviene su due zero-day sfruttati attivamente in attacchi mirati](https://www.securityinfo.it/2025/12/12/apple-interviene-su-due-zero-day-sfruttati-attivamente-in-attacchi-mirati/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Il cybercrime si evolve e si adatta, integrando l’IA nel proprio arsenale: il report di ESET

Dic 17, 2025  [Marina Londei](https://www.securityinfo.it/author/marina-londei/ "Articoli scritti da Marina Londei")
 [Approfondimenti](https://www.securityinfo.it/category/approfondimenti/), [Attacchi](https://www.securityinfo.it/category/approfondimenti/attacchi/), [Campagne malware](https://www.securityinfo.it/category/approfondimenti/campagne-malware/), [In evidenza](https://www.securityinfo.it/category/in-evidenza/), [RSS](https://www.securityinfo.it/category/rss/), [Scenario](https://www.securityinfo.it/category/approfondimenti/scenario/)
 [0](https://www.securityinfo.it/2025/12/17/il-cybercrime-si-evolve-e-si-adatta-integrando-lia-nel-proprio-arsenale-il-report-di-eset/#respond)

---

Il secondo semestre del 2025 ha segnato un **punto di svolta fondamentale nella sicurezza informatica**: l’ultimo report di ESET relativo alle minacce della seconda metà dell’anno [ha evidenziato](https://www.welivesecurity.com/en/eset-research/eset-threat-report-h2-2025/) che **le previsioni sull’uso dell’intelligenza artificiale per scopi malevoli sono passate da ipotesi a realtà****.** Al contempo, minacce consolidate come i ransomware e gli infostealer hanno sviluppato una resilienza e una capacità di adattamento sorprendenti, ridefinendo i confini del rischio digitale.

“*Il malware co-generato dall’IA è qui*” avvertono i ricercatori di ESET: nel report il team porta l’esempio di **PromptLock**, il primo ransomware noto capace di **utilizzare LLM per generare script dannosi “al volo”**. “*Ciò che distingue PromptLock rispetto alle precedenti scoperte sulle minacce dell’IA è l’uso di un modello OpenAI, tramite l’API Ollama per generare script dannosi dinamicamente e poi eseguirli*“.

Il sistema genera infatti script Lua dinamici per scansionare il file system, esfiltrare dati o crittografarli in base alle istruzioni ricevute dall’IA. Poiché ogni output dell’IA è unico e non deterministico, la rilevazione basata su firme diventa estremamente complessa.

![](https://www.securityinfo.it/wp-content/uploads/2025/12/Gemini_Generated_Image_r8bu02r8bu02r8bu.png)

Oltre a PromptLock, nel report ESET ha sottolineato la presenza di altri malware basati su IA; tra i più significativi ci sono **PromptFlux***,* il quale riscrive il proprio codice per mantenere la persistenza, e **QuietVault** che usa l’IA per cercare secret nei sistemi compromessi.

Ma quanto impatta effettivamente l’intelligenza artificiale sulla generazione di malware? Se è vero che ancora questa tecnologia viene usata principalmente per migliorare attacchi di phishing, scam e social engineering, i malware basati su IA individuati da ESET nel suo report indicano che **le nuove minacce “autogenerative” sono pronte a diffondersi sempre più velocemente.**

## **La crescita delle minacce NFC**

Nel report si approfondiscono anche le minacce NFC: ESET riporta che questi attacchi hanno registrato un incremento dell’87% nel secondo semestre del 2025, evolvendosi verso una complessità tecnica senza precedenti. Il malware **NGate**, pioniere in questo campo, è stato aggiornato con funzionalità di furto dei contatti, probabilmente in preparazione a futuri attacchi relay e social engineering.

NGate si è diffuso in particolare in Brasile, dove è stata individuata la variante **PhantomCard**. Questo malware viene distribuito attraverso siti web che imitano il Google Play Store, offrendo app fraudolente di autenticazione per le principali banche locali.

Tra i nuovi arrivati c’è **RatOn**, un ibrido che unisce capacità RAT ad attacchi relay NFC e sistemi di trasferimento automatico (ATS). RatOn è in grado di disabilitare la verifica biometrica sugli smartphone, permettendo ai cybercriminali di catturare i codici PIN e svuotare i conti correnti o i wallet di criptovalute delle vittime.

## Il mercato degli infostealer non si ferma: i dati del report ESET

Nonostante le massicce operazioni internazionali di smantellamento condotte dalle forze dell’ordine a maggio 2025, il mercato degli **infostealer** ha dimostrato una notevole capacità di ripresa.

In particolare **Lumma Stealer**, pur avendo subito un duro colpo con la disattivazione dei suoi server C&C, è riuscito a riorganizzarsi due volte in soli sei mesi. I dati di telemetria raccolti da ESET indicano però che il suo periodo di massimo splendore potrebbe stare per finire: le rilevazioni sono crollate dell’86% nel secondo semestre rispetto ai primi sei mesi dell’anno.

Il “vuoto di potere” ha però permesso l’ascesa di infostealer concorrenti, tra i quali spicca **Vidar**. Secondo l’analisi della compagnia, il gruppo dietro il malware ha rilasciato un importante aggiornamento proprio per attirare nuovi affiliati in cerca di piattaforme più stabili. Parallelamente si è assistito all’esplosione di **CloudEyE** (noto anche come GuLoader), un downloader e cryptor la cui attività è aumentata di quasi trenta volte nel secondo semestre dell’anno. Distribuito principalmente tramite script PowerShell in campagne email che simulano fatture o ordini, CloudEyE si presenta come un apripista per ransomware o altri infostealer del calibro di Agent Tesla.

![](https://www.securityinfo.it/wp-content/uploads/2025/12/Gemini_Generated_Image_ueach7ueach7ueac.png)

## Truffe “Nomani” e deepfake

Un altro fenomeno di notevole interesse è quello delle truffe **“HTML/Nomani”**, scam di investimento che sfruttano profili falsi sui social media per ingannare le vittime a condividere dati personali e inviare denaro.

Già ampiamente diffuse nel 2024, queste truffe hanno raggiunto nuove vette di sofisticazione grazie a un **massiccio impiego di deepfake ad alta risoluzione.** Questi video utilizzano volti di personaggi famosi o politici per promuovere piatta...