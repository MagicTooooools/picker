---
title: Sicurezza fisica, cyber e operativa: perché il futuro della protezione aziendale passa dall’integrazione
url: https://www.ictsecuritymagazine.com/articoli/sicurezza-fisica-cyber/
source: ICT Security Magazine
date: 2025-12-16
fetch_date: 2025-12-17T03:22:56.274444
---

# Sicurezza fisica, cyber e operativa: perché il futuro della protezione aziendale passa dall’integrazione

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

![Marco Bavazzano al 23° Forum ICT Security illustra la Security Convergence: convergenza tra sicurezza fisica, cybersecurity e operations per le imprese.](https://www.ictsecuritymagazine.com/wp-content/uploads/untitled-design-1_bKdiPiR9.png)

# Sicurezza fisica, cyber e operativa: perché il futuro della protezione aziendale passa dall’integrazione

A cura di:[Marco Bavazzano](#molongui-disabled-link)  Ore 16 Dicembre 202515 Dicembre 2025

*L’intervento “La Security Convergence per le Enterprise” di Marco Bavazzano, Amministratore Delegato di Axitea, tenutosi durante il 23° Forum ICT Security*

Le piccole e medie imprese rappresentano l’ossatura del sistema produttivo italiano, eppure restano spesso ai margini del dibattito sulla sicurezza integrata. È partito da questa constatazione l’intervento di Marco Bavazzano, Amministratore Delegato di Axitea, al 23° [Forum ICT Security](https://www.ictsecuritymagazine.com/eventi/forumictsecurity2025) tenutosi a Roma il 20 novembre 2025: un’analisi lucida e pragmatica su come la convergenza tra sicurezza fisica, digitale e operativa possa trasformare la protezione aziendale da centro di costo a vantaggio competitivo.

## Un tema “sexy” di cui nessuno parla

«Chi di voi sa cos’è la Security Convergence?» ha esordito l’AD Bavazzano, rivolgendosi alla platea. La risposta, quasi unanimemente silente, ha confermato un paradosso: si tratta di un argomento strategico, eppure largamente ignorato dall’agenda dei media e dei grandi vendor. Il motivo? Secondo l’esperto, implementare un modello di sicurezza convergente risulta estremamente complesso, soprattutto per le realtà più strutturate.

«Non c’è il vendor che faccia il prodotto per la Security Convergence, non c’è una grande corporate che proponga un’implementazione integrale e strategica della sicurezza che copra sia il mondo fisico che quello cyber» ha spiegato lo speaker, evidenziando come le barriere all’ingresso nel settore della sicurezza fisica – certificazioni ministeriali, infrastrutture operative dedicate – rendano di fatto impossibile per molti operatori del mondo cyber sviluppare un’offerta realmente integrata.

## Le PMI come anello strategico delle filiere produttive

Prima di addentrarsi nei tecnicismi, l’intervento ha posto l’accento su un dato spesso sottovalutato: il ruolo critico delle piccole e medie imprese all’interno delle grandi catene del valore. Il relatore ha portato l’esempio concreto di un cliente del Trevigiano, fornitore esclusivo di un grande gruppo navale italiano impegnato nella costruzione di navi da crociera di lusso.

«Quando questo grande gruppo navale indice una gara, molto spesso il nostro cliente è il solo a partecipare, perché nessun altro è in grado di realizzare quel prodotto nei tempi richiesti» ha raccontato l’AD di [Axitea](https://www.axitea.com/it/). «Questo è un vincolo strategico: se il nostro cliente dovesse subire un attacco informatico, con un impatto sulle propria continuità operativa, ne risentirebbe la resilienza dell’intera organizzazione e dell’intera catena di fornitura, compresa, in questo esempio, l’azienda navale». Un esempio che illumina quanto la sicurezza della supply chain non sia più un optional, ma una necessità sistemica.

![security convergence](https://www.ictsecuritymagazine.com/wp-content/uploads/Cose-la-Security-Convergence22-–-Schema-dei-tre-pilastri-Physical-Security-Cybersecurity-Sensing-Operations.png)

“Cos’è la Security Convergence” – Schema dei tre pilastri: Physical Security, Cybersecurity, Sensing & Operations

## I tre pilastri della convergenza

Ma cosa si intende concretamente per Security Convergence? Lo speaker ha delineato un modello basato su tre componenti integrate. La prima è la sicurezza fisica tradizionale: controlli di accesso, videosorveglianza, videoronde, monitoraggio allarmi. La seconda è la cybersecurity, con i suoi pilastri ormai consolidati: Identity e Zero Trust, soluzioni EDR/XDR, segmentazione IT/OT, Security Operations Center. La terza componente, forse la più innovativa, è ciò che l’esperto ha definito *Sensing & Operations*: il mondo della telemetria di fabbrica, dei dati relativi ai sistemi primari e secondari di produzione, del monitoraggio energetico e del *condition monitoring*.

«Tutto ciò che riguarda il consumo di energia, i cicli macchina, i parametri di qualità – ha specificato Marco Bavazzano – rappresenta un terzo livello che, integrato ai precedenti, consente di creare un approccio alla Security Convergence mirato ad assicurare la resilienza complessiva dell’azienda».

![security convergence](https://www.ictsecuritymagazine.com/wp-content/uploads/22Vantaggi-della-convergenza22-–-I-benefici-dellintegrazione-tra-eventi-fisici-digitali-e-di-processo.png)

“Vantaggi della convergenza” – I benefici dell’integrazione tra eventi fisici, digitali e di processo

## Il caso dei polimeri: quando la correlazione salva la produzione

Per rendere tangibili i benefici di questo approccio, lo speaker ha illustrato un caso studio particolarmente eloquente: un cliente che produce polimeri per l’industria calzaturiera, materiali utilizzati per incollare la tomaia alle suole o per realizzare le strutture interne delle sneaker più innovative.

Il processo produttivo si svolge a ciclo continuo e richiede la creazione del vuoto all’interno di grandi betoniere industriali. La reazione chimica si innesca solo in condizioni di vuoto ottimali e dura circa dodici ore. Il problema? L...