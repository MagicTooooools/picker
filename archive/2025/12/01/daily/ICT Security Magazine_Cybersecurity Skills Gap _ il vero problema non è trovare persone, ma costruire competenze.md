---
title: Cybersecurity Skills Gap : il vero problema non è trovare persone, ma costruire competenze
url: https://www.ictsecuritymagazine.com/articoli/cybersecurity-skills-gap/
source: ICT Security Magazine
date: 2025-12-01
fetch_date: 2025-12-02T03:21:35.946115
---

# Cybersecurity Skills Gap : il vero problema non è trovare persone, ma costruire competenze

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

![Manlio Longinotti presenta i dati sul Cybersecurity Skills Gap, evidenziando l’importanza della formazione interna nelle organizzazioni.](https://www.ictsecuritymagazine.com/wp-content/uploads/untitled-design-3_d9YVfslh.png)

# Cybersecurity Skills Gap : il vero problema non è trovare persone, ma costruire competenze

A cura di:[Manlio Longinotti](#molongui-disabled-link)  Ore 1 Dicembre 20251 Dicembre 2025

*Il SANS/GIAC Workforce Report 2025 rivela che la maggioranza delle organizzazioni ha cambiato strategia: meno caccia ai talenti sul mercato, più investimento nella formazione interna*

La formazione in ambito cybersecurity viene costantemente citata durante convegni e tavole rotonde di settore, eppure raramente si riesce ad approfondire cosa significhi realmente costruire competenze efficaci all’interno delle organizzazioni. A fare chiarezza su questo tema è stato l’intervento **“Cyber security: perché le aziende vincenti non cercano più esperti sul mercato”** di Manlio Longinotti, Responsabile Italia del SANS Institute, durante il [23° Forum ICT Security](https://www.ictsecuritymagazine.com/eventi/forumictsecurity2025) tenutosi a Roma.

«Ho riscontrato, e penso anche voi, che la formazione viene sempre nominata all’interno di questi panel e in tutte le conferenze a cui partecipiamo, ma non si fa mai un focus, non si riesce a capire realmente che cosa significhi e come venga svolta», ha esordito il relatore, introducendo i risultati del [2025 SANS/GIAC Cybersecurity Workforce Research](https://www.sans.org/mlp/2025-attract-hire-retain-cybersecurity-roles) Report, un’indagine condotta su circa 3.400 professionisti tra responsabili di cyber security e HR manager.

![](https://www.ictsecuritymagazine.com/wp-content/uploads/SANS-25-Cybersecurity-Workforce-Report.png)

SANS ’25 Cybersecurity Workforce Report

## Una fotografia preoccupante: i dati europei

Prima di entrare nel vivo della ricerca SANS, l’esperto ha presentato alcuni dati della [ricerca svolta dalla DG Connect dell’Unione Europea](https://europa.eu/eurobarometer/surveys/detail/3176), basati su un’indagine che ha coinvolto circa 12.000 aziende europee. I numeri sono eloquenti: alla domanda su quanti specialisti cyber siano presenti nelle organizzazioni, quasi la metà dei rispondenti ha dichiarato zero, mentre nella maggioranza dei casi restanti il numero si attesta tra uno e tre.

Ancora più significativo il dato sulla formazione: il 75% delle aziende europee (76% in Italia) ha dichiarato di non aver fornito alcuna formazione in cyber security nell’ultimo anno. «Io potrei chiudere qua, credo», ha commentato ironicamente Longinotti.

![](https://www.ictsecuritymagazine.com/wp-content/uploads/Lo-stato-delle-competenze-cyber-700x392.png)

Lo stato delle competenze cyber

Ma la realtà è più complessa del semplice refrain secondo cui “mancano 300.000 persone”. Analizzando le difficoltà nel reperire le giuste competenze, emerge un quadro articolato: le aziende lamentano di non ricevere candidature, di non trovare profili qualificati, ma anche – ed è un aspetto cruciale – di non conoscere adeguatamente le caratteristiche del ruolo che stanno cercando.

### Non mancano le persone, mancano le competenze giuste

Il cuore dell’intervento ha riguardato un cambio di paradigma fondamentale. I dati della survey SANS/GIAC mostrano che il 52% delle organizzazioni identifica come problema principale “non avere le persone giuste”, contro il 48% che lamenta “non avere abbastanza persone”.

«Il nostro problema non è non avere persone, inteso come numero di dipendenti, ma non avere le giuste skills. Preferisco avere meno persone, ma con le skills giuste», ha sintetizzato il responsabile Italia di SANS, riportando il sentiment emerso dalle interviste condotte a margine della survey.

![](https://www.ictsecuritymagazine.com/wp-content/uploads/Mancanza-di-persone-o-di-skills.png)

Mancanza di persone o di skills?

Questo ribaltamento di prospettiva sta portando le aziende a fare “di necessità virtù”: consapevoli della difficoltà di ottenere tutto ciò che vorrebbero in termini di organico, stanno puntando sempre più sull’attitudine dei candidati piuttosto che sulle competenze tecniche consolidate. Un dato confermato anche dalla ricerca europea: nella maggioranza dei casi, chi oggi si occupa di cyber security proviene da un ruolo interno nel quale non si occupava di cyber security oppure è stato assunto dall’esterno, ma comunque senza responsabilità specifiche in ambito cyber.

## Il cortocircuito tra HR e Cyber Security

Uno degli aspetti più critici emersi dalla ricerca riguarda la collaborazione – spesso insufficiente – tra i dipartimenti HR e quelli dedicati alla sicurezza informatica. I dati mostrano una disconnessione evidente: alla domanda su chi abbia l’ultima parola nelle decisioni di assunzione, gli HR manager rispondono “HR”, mentre i responsabili cyber security indicano sé stessi.

«Le due funzioni raramente collaborano», ha osservato lo speaker, evidenziando come questa mancanza di sinergia complichi ulteriormente un processo di hiring già difficile per la scarsità di profili sul mercato.

![](https://www.ictsecuritymagazine.com/wp-content/uploads/Collaborazione-fra-HR-e-Cybersecurity.png)

Collaborazione fra HR e Cybersecurity

Il problema si aggrava considerando che il 54% delle organizzazioni intervistate non utilizza framework di riferimento come il NICE Framework o l’ECSF di ENISA per definire i ruoli r...