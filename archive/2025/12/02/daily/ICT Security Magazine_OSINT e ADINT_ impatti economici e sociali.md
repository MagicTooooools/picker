---
title: OSINT e ADINT: impatti economici e sociali
url: https://www.ictsecuritymagazine.com/articoli/adint/
source: ICT Security Magazine
date: 2025-12-02
fetch_date: 2025-12-03T03:19:59.906048
---

# OSINT e ADINT: impatti economici e sociali

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

![impatto economico e sociale delle tecniche OSINT e ADINT](https://www.ictsecuritymagazine.com/wp-content/uploads/impatti-osint-e-adint.jpeg)

# OSINT e ADINT: impatti economici e sociali

A cura di:[Sergiu Deaconu](#molongui-disabled-link)  Ore 2 Dicembre 20254 Novembre 2025

OSINT e ADINT rappresentano oggi due delle metodologie più influenti nell’ecosistema dell’intelligence digitale moderna, rivoluzionando il modo in cui vengono raccolte, elaborate e utilizzate le informazioni per scopi di sicurezza, commerciali e di governance.

Quest’ultimo approfondimento si concentra sui meccanismi economici, tecnici e normativi che governano l’utilizzo di queste tecnologie, evidenziando come con investimenti relativamente contenuti sia possibile implementare sistemi di sorveglianza sofisticati capaci di tracciare individui, analizzare comportamenti e inferire informazioni sensibili.

## La dimensione economica della privacy e della sorveglianza

L’analisi economica di OSINT e ADINT rivela una complessa interazione tra costi, benefici e dinamiche di mercato. Vines et al. (2017) forniscono un’analisi dettagliata dei costi operativi dell’ADINT, dimostrando come con un investimento di 1000 dollari sia possibile implementare sistemi sofisticati di tracciamento. Il loro studio analizza approfonditamente la struttura dei costi, evidenziando come i costi di implementazione iniziale, quelli operativi continui e quelli relativi all’analisi dei dati si combinino in modo complesso. Particolarmente significativa è la loro scoperta che i costi marginali di tracciamento diminuiscono significativamente all’aumentare del numero di obiettivi, suggerendo importanti economie di scala nelle operazioni di sorveglianza.

Montes et al. (2019) approfondiscono queste implicazioni economiche analizzando le dinamiche di mercato dell’informazione personale. Il loro modello matematico dimostra come il valore di mercato dei dati personali sia influenzato dalla granularità dell’informazione disponibile, dalla facilità di accesso ai dati attraverso piattaforme pubblicitarie e dall’esistenza di mercati secondari per l’informazione raccolta.

Gli autori dimostrano come queste dinamiche creino un c.d. “effetto moltiplicatore”, dove il valore iniziale dei dati può essere amplificato attraverso analisi successive e combinazioni con altri dataset, portando a implicazioni significative per la privacy degli individui. Questo avviene attraverso mercati secondari che ricombinano dati provenienti da diverse fonti, creando un ecosistema di sorveglianza e analisi sempre più invasivo. Tuttavia, questo effetto amplifica anche i rischi per la privacy, poiché la combinazione di dati apparentemente innocui può portare a una re-identificazione dei soggetti e a nuove forme di profilazione comportamentale.

Un altro elemento chiave è il fenomeno del “*digital privacy paradox*“, descritto da Dirk Bergemann et al. (2022). Questo paradosso si verifica quando gli utenti, nonostante dichiarino di dare un grande valore alla loro privacy, sono disposti a cedere i propri dati per benefici economici o servizi di valore apparentemente marginale, come sconti o accesso a contenuti personalizzati. Questo comportamento, guidato da incentivi economici e dalla mancanza di consapevolezza, alimenta mercati dei dati in cui il prezzo delle informazioni personali è spesso molto inferiore al loro reale valore economico e sociale.

In parallelo, Daron Acemoglu et al. (2022) sottolineano che i mercati dei dati tendono a generare una condivisione eccessiva a causa delle esternalità informative. Quando un individuo condivide i propri dati, produce effetti involontari sui dati altrui, riducendo il valore della privacy degli altri. Questa dinamica porta a una situazione di mercato inefficiente, in cui il prezzo dei dati è artificialmente basso e le piattaforme acquisiscono una quantità di informazioni superiore a quella socialmente desiderabile.

## Meccanismi di raccolta e analisi dei dati

Il framework di privacy differenziale proposto da Dwork et al. (2006) fornisce una base matematica rigorosa per la comprensione dei meccanismi di protezione della privacy. Gli autori introducono il concetto di “budget di privacy” (ε), che quantifica il compromesso tra utilità dei dati e protezione della privacy. Il loro *framework* matematico dimostra come la perdita di privacy sia cumulativa attraverso *query* multiple e come esista un limite fondamentale alla quantità di informazione che può essere estratta mantenendo garanzie di privacy. Questo aspetto risulta particolarmente rilevante nel contesto dell’OSINT e dell’ADINT, dove le interrogazioni multiple dei sistemi pubblicitari possono portare a una progressiva erosione della privacy.

Abowd e Schmutte (2015) applicano questi concetti al contesto pratico della divulgazione statistica, dimostrando come il framework possa essere utilizzato per quantificare il rischio di re-identificazione e ottimizzare il compromesso tra accuratezza e privacy. La loro analisi risulta fondamentale per comprendere come i sistemi di sorveglianza basati su dati pubblicitari possano essere progettati per bilanciare efficacia operativa e protezione della privacy.

## Impatti sulla sicurezza e sulla privacy

Acquisti et al. (2016) forniscono un’analisi approfondita delle esternalità generate dai sistemi di sorveglianza digitale. Gli autori evidenziano come gli effetti della sorveglianza si propaghino ben oltre gli obiettivi inizial...