---
title: Violence-as-a-Service, come i gruppi criminali esternalizzano i reati ai minorenni e il contrasto della Task Froce GRIMM dell’EUROPOL
url: https://www.cybersecitalia.it/violence-as-a-service-come-i-gruppi-criminali-esternalizzano-i-reati-ai-minorenni-e-il-contrasto-della-task-froce-grimm-delleuropol/57033/
source: Instapaper: Unread
date: 2025-12-20
fetch_date: 2025-12-21T03:27:43.625908
---

# Violence-as-a-Service, come i gruppi criminali esternalizzano i reati ai minorenni e il contrasto della Task Froce GRIMM dell’EUROPOL

* [Chi siamo](https://www.cybersecitalia.it/chi-siamo/)
* [Newsletter](https://www.cybersecitalia.it/newsletter/)
* [Contatti](https://www.cybersecitalia.it/contatti/)
* [CyberSec Events](https://www.cybersecitalia.events/)

[![](https://www.cybersecitalia.it/wp-content/uploads/2021/02/logo-cybersecitalia.png "logo-cybersecitalia")](https://www.cybersecitalia.it/)

* [Home](https://www.cybersecitalia.it/)
* [Italia](https://www.cybersecitalia.it/italia/)
* [Europa](https://www.cybersecitalia.it/europa/)
* [Mondo](https://www.cybersecitalia.it/mondo/)
* Rubriche
  + [Chiave di lettura](https://www.cybersecitalia.it/chiave-di-lettura/)
  + [Chief Security Talk](https://www.cybersecitalia.it/chief-security-talk/)
  + [Connecting CyberDots](https://www.cybersecitalia.it/connecting-cyberdots/)
  + [Cyber Chat](https://www.cybersecitalia.it/cyber-chat/)
  + [Cybernotes](https://www.cybersecitalia.it/cybernotes-equilibri-geopolitici-in-un-mondo-che-cambia/)
  + [CyberVoice](https://www.cybersecitalia.it/cybervoice/)
  + [Il Codice e l’Hacker (etico)](https://www.cybersecitalia.it/il-codice-e-lhacker-etico/)
  + [Homeland Security](https://www.cybersecitalia.it/homeland-security/)
  + [TRENDS&FUTURE](https://www.cybersecitalia.it/trendsfuture/)
* [Report](https://www.cybersecitalia.it/report/)
* [Eventi](https://www.cybersecitalia.it/eventi/)
* [Video](https://www.cybersecitalia.it/video/)

* [Chi siamo](https://www.cybersecitalia.it/chi-siamo/)
* [Newsletter](https://www.cybersecitalia.it/newsletter/)
* [Contatti](https://www.cybersecitalia.it/contatti/)
* [CyberSec Events](https://www.cybersecitalia.events/)

[![](https://www.cybersecitalia.it/wp-content/uploads/2021/02/logo-cybersecitalia.png "logo-cybersecitalia")](https://www.cybersecitalia.it/)

* [Home](https://www.cybersecitalia.it/)
* [Italia](https://www.cybersecitalia.it/italia/)
* [Europa](https://www.cybersecitalia.it/europa/)
* [Mondo](https://www.cybersecitalia.it/mondo/)
* Rubriche
  + [Chiave di lettura](https://www.cybersecitalia.it/chiave-di-lettura/)
  + [Chief Security Talk](https://www.cybersecitalia.it/chief-security-talk/)
  + [Connecting CyberDots](https://www.cybersecitalia.it/connecting-cyberdots/)
  + [Cyber Chat](https://www.cybersecitalia.it/cyber-chat/)
  + [Cybernotes](https://www.cybersecitalia.it/cybernotes-equilibri-geopolitici-in-un-mondo-che-cambia/)
  + [CyberVoice](https://www.cybersecitalia.it/cybervoice/)
  + [Il Codice e l’Hacker (etico)](https://www.cybersecitalia.it/il-codice-e-lhacker-etico/)
  + [Homeland Security](https://www.cybersecitalia.it/homeland-security/)
  + [TRENDS&FUTURE](https://www.cybersecitalia.it/trendsfuture/)
* [Report](https://www.cybersecitalia.it/report/)
* [Eventi](https://www.cybersecitalia.it/eventi/)
* [Video](https://www.cybersecitalia.it/video/)

# Violence-as-a-Service, come i gruppi criminali esternalizzano i reati ai minorenni e il contrasto della Task Froce GRIMM dell’EUROPOL

![](https://www.cybersecitalia.it/wp-content/uploads/2022/07/Speziale.jpg "Speziale")[Andrea Speziale](https://www.cybersecitalia.it/author/andreaspeziale/ "Articoli scritti da Andrea Speziale")

19 Dicembre 2025

[Cybernotes](https://www.cybersecitalia.it/category/cybernotes/)

> La nuova operazione dell’EUROPOL per contrastare la pratica della Violence-as-a-Service, ossia l’esternalizzazione dei crimini.

[Ad aprile 2025 l’EUROPOL ha lanciato l’Operational Task Force GRIMM (OTF GRIMM) per contrastare la pratica della cosiddetta Violence-as-a-Service (VaaS)](https://www.europol.europa.eu/operations-services-and-innovation/operations/operational-taskforce-grimm), che consiste sostanzialmente nell’esternalizzare i crimini in maniera analoga a quanto fanno le normali società quando esternalizzano alcuni servizi.

In particolare, la VaaS è l’esternalizzazione di atti violenti a dei fornitori di servizi criminali e spesso gli autori materiali dei reati sono degli adolescenti – il cui reclutamento avviene sul web – nei cui confronti si esercita la persuasione a compiere minacce, aggressioni o addirittura omicidi dietro compenso.

Il processo è strutturato in quattro fasi. Al livello più alto si trovano i **mandanti o istigatori**, ovvero le persone che ordinano e finanziano l’atto criminale e che di solito risiedono all’estero. Dopodiché, intervengono i **reclutatori**, coloro che sono incaricati di scandagliare il web per trovare gli individui (giovanissimi in molti casi) che dovranno poi materialmente compiere il crimine stabilito.

Ci sono poi i **facilitatori** (***enabler***) che curano gli aspetti pratici come la logistica per gli spostamenti o la fuga, il pagamento o la consegna di armi. Infine, ci sono gli **autori del crimine**, di solito **minorenni inesperti** e senza alcun legame con il mandante al vertice di questa catena.

Concretamente, il rintracciamento e il contatto con gli autori avvengono prevalentemente attraverso note app di messaggistica e social media come Telegram, Discord, TikTok o Instagram, ma anche attraverso le chat dei videogiochi online e vengono coinvolti in attività criminali transnazionali in cambio di denaro, status o senso di appartenenza.

## Dalla Svezia all’Europa, 193 arresti in sei mesi

GRIMM era nata inizialmente per contrastare il fenomeno della VaaS in Svezia, ma ci si è presto accorti che il fenomeno era diventato molto più esteso. Sono diverse le [reti criminali](https://www.cybersecitalia.it/i-dati-sono-la-nuova-valuta-del-cybercrime-lallarme-europol-nel-report-iocta-2025/47344/) in Europa ad aver adottato l’esternalizzazione della violenza (che rende più difficile risalire ai mandanti).

Oggi l’**OTF GRIMM** riunisce investigatori specializzati provenienti da Belgio, Danimarca, Finlandia, Francia, Germania, Islanda, Paesi Bassi, Norvegia, Spagna, Svezia e Regno Unito, insieme a esperti di Europol e fornitori di servizi online.

[![Europol Lumma](https://www.cybersecitalia.it/wp-content/uploads/2021/11/Europol-cybercrime-europa-hacker-1024x576.jpg)](https://www.cybersecitalia.it/wp-content/uploads/2021/11/Europol-cybercrime-europa-hacker.jpg)

Secondo gli ultimi aggiornamenti, datati all’8 dicembre 2025, [**nei primi sei mesi la Task Force ha portato all’arresto di 193 persone**](https://www.europol.europa.eu/media-press/newsroom/news/operational-taskforce-grimm-193-arrests-in-6-months-tackling-violence-service-networks): 63 autori, prevenendo direttamente i crimini violenti, 40 facilitatori, che hanno interrotto la loro attività di facilitazione di servizi di violenza su commissione, 84 reclutatori, ostacolandone gli sforzi per sfruttare i giovani vulnerabili, e 6 istigatori, tra cui 5 obiettivi di alto profilo.

Sul sito dell’EUROPOL sono descritti alcuni dei casi su cui ha operato la Task Force **GRIMM** in merito a reati transnazionali condotti con la pratica dell’esternalizzazione. Tra questi, un tentato omicidio il 12 maggio 2025 a Tamm (in Germania), che ha portato all’arresto di due sospetti nei Paesi Bassi il 1° ottobre 2025, l’arresto di tre sospetti in Svezia e in Germania per il triplice omicidio di Oosterhout (Paesi Bassi) del 28 marzo 2025, e l’arresto del 1° luglio 2025 in Spagna di sei sospettati (tra cui un minorenne) per aver pianificato un omicidio (la stessa operazione ha portato anche al sequestro di armi da fuoco e munizioni).

Precedente[ACN, pubblicate le nuove FAQ per le notifiche incidenti NIS2](https://www.cybersecitalia.it/acn-pubblicate-le-nuove-faq-per-le-notifiche-incidenti-nis2/57019/)Successivo[L’Indo-Pacifico si difende anche con i cavi marittimi. Qual è il ruolo degli Stati Uniti?](https://www.cybersecitalia.it/lindo-pacifico-si-difende-anche-con-i-cavi-marittimi-qual-e-il-ruolo-degli-stati-uniti/57029/)

[Trends](https://www.cybersecitalia.it/tag/trends/)

#### [Andrea Speziale](https://www.cybersecitalia.it/author/andreaspeziale/ "Articoli scritti da Andrea Speziale")

Da sempre appassionato di scrittura, di storia e di mappe, ho conseguito due lauree per poter coniugare questi...