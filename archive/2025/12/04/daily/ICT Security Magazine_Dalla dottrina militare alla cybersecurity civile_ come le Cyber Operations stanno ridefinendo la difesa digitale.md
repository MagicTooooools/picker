---
title: Dalla dottrina militare alla cybersecurity civile: come le Cyber Operations stanno ridefinendo la difesa digitale
url: https://www.ictsecuritymagazine.com/articoli/cyber-operations-difesa/
source: ICT Security Magazine
date: 2025-12-04
fetch_date: 2025-12-05T03:20:30.704734
---

# Dalla dottrina militare alla cybersecurity civile: come le Cyber Operations stanno ridefinendo la difesa digitale

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

![Francesco Arruzzoli illustra l’importanza delle cyber operations per la sicurezza civile e la disciplina operativa al Forum ICT Security.](https://www.ictsecuritymagazine.com/wp-content/uploads/untitled-design-4_TyKAJJFr.png)

# Dalla dottrina militare alla cybersecurity civile: come le Cyber Operations stanno ridefinendo la difesa digitale

A cura di:[Francesco Arruzzoli](#molongui-disabled-link)  Ore 4 Dicembre 20252 Dicembre 2025

*Al 23° Forum ICT Security, Francesco Arruzzoli – Responsabile del Centro Studi Cyber Defense di Cerbeyra -ha illustrato perché la sicurezza informatica non può più essere solo tecnologia, ma deve diventare disciplina operativa*

Quando si parla di *cyber operations*, il pensiero corre immediatamente alle attività militari nel dominio digitale. Eppure, come ha spiegato Francesco Arruzzoli, Responsabile del Centro Studi Cyber Defense di Cerbeyra, durante il suo intervento *“Cyber Operations in ambito civile: difesa, intelligence e resilienza cibernetica”* al [23° Forum ICT Security](https://www.ictsecuritymagazine.com/eventi/forumictsecurity2025) tenutosi a Roma il 20 novembre 2025, i principi delle operazioni cibernetiche militari stanno diventando sempre più rilevanti anche per il mondo civile.

«Oggi tutta la nostra continuità operativa, come società e come nazione, è sempre più legata al dominio cyber», ha esordito il relatore. «Infrastrutture tecnologiche, reti, telecomunicazioni che gestiscono la continuità della nostra attività sociale vengono gestite sempre più all’interno del dominio cyber».

Il concetto di guerra ibrida, ormai entrato nel lessico comune, descrive esattamente questa realtà: accanto ai domini tradizionali del conflitto — terra, mare, aria e spazio — si è aggiunto a pieno titolo il cyberspazio. Ma ciò che interessa maggiormente alle organizzazioni civili non è tanto la componente offensiva, quanto quegli «aspetti peculiari delle cyber operations che possono e devono essere riportati sempre più spesso nel mondo civile, perché ci danno la possibilità di contrastare tutta una serie di nuove minacce emergenti».

## La lezione degli scarponi: quando la disciplina salva la vita

Per spiegare il valore della disciplina operativa, l’esperto ha attinto a un ricordo personale del servizio di leva. Durante l’addestramento presso un reparto operativo dell’esercito, le reclute erano tenute ogni sera a pulire gli anfibi e posizionarli in modo preciso davanti alla branda, a disporre la mimetica sempre nello stesso modo, il berretto sempre nella tasca destra. Rituali che sembravano quasi atti di nonnismo.

![cyber operations](https://www.ictsecuritymagazine.com/wp-content/uploads/la-regola-degli-scarponi.png)

La regola degli scarponi

«Poi, dopo la terza settimana di addestramento, alle quattro della mattina, completamente al buio, veniamo svegliati per un allarme», ha raccontato. «La caserma era completamente al buio. Io ho visto in tre minuti persone vestirsi e mettersi in fila davanti all’armeria. Noi ci eravamo vestiti, preparati, equipaggiati senza vedere niente».

Nessuno si scontrò, nessuno perse gli anfibi. E gli scarponi erano pure lucidi. «Questo è un esempio di quello che può essere la disciplina quando andiamo a lavorare in determinati ambienti», ha sottolineato lo speaker. «Vuol dire essere pronti nel momento in cui si manifesta un’emergenza e non sappiamo quando si manifesta. Significa eliminare qualsiasi attrito».

Il parallelo con la cybersecurity è immediato: «Quando parliamo di attacchi cyber, ci riferiamo esattamente a questo. Ci riferiamo a minacce che sono l’equivalente digitale di un attacco notturno. Invisibili, imprevedibili, e spesso ce ne accorgiamo quando ormai è troppo tardi».

## Malware che ragionano: la nuova frontiera delle minacce

Il cuore tecnico dell’intervento ha riguardato le nuove tipologie di malware potenziate dall’intelligenza artificiale, minacce che stanno emergendo dai laboratori di ricerca e che presto potrebbero diffondersi nel mondo reale.

![cyber operations](https://www.ictsecuritymagazine.com/wp-content/uploads/PROMPTFLUX.png)

PROMPTFLUX

La prima categoria presentata è quella del *malware generativo adattivo*, esemplificato da PROMPTFLUX. Si tratta di software malevolo capace di adattarsi all’ambiente in cui si trova, privo di codice malevolo riconoscibile al suo interno. «I sistemi normali non identificano quel software come malevolo perché non ha armi, non ha codice per fare *reverse shell* già integrato nel suo eseguibile», ha spiegato l’esperto. «Lui parla semplicemente con un’intelligenza artificiale esterna — potrebbe essere Gemini o qualsiasi altro LLM — e chiede istruzioni su come cambiare il suo codice, modificarlo, per rendersi invisibile a quella specifica infrastruttura».

![cyber operations](https://www.ictsecuritymagazine.com/wp-content/uploads/WormGPT-Based-Malware.png)

WormGPT – Based Malware

La seconda tipologia riguarda i malware progettati direttamente dall’intelligenza artificiale, costruiti in modo specifico per una determinata organizzazione. È il concetto di *spear-malware*, analogo a quello di spear-phishing: non attacchi massivi e generici, ma strumenti costruiti su misura per penetrare una struttura specifica.

![cyber operations](https://www.ictsecuritymagazine.com/wp-content/uploads/AI-Assisted-Living-Off-The-Land-AI-LOTL.png)

AI-Assisted Living-Off-The-Land (AI-LOTL)

La terza categoria, forse la più insidiosa, è quella denominata *AI-As...