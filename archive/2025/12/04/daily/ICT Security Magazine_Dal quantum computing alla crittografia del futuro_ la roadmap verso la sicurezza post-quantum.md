---
title: Dal quantum computing alla crittografia del futuro: la roadmap verso la sicurezza post-quantum
url: https://www.ictsecuritymagazine.com/articoli/sicurezza-post-quantum/
source: ICT Security Magazine
date: 2025-12-04
fetch_date: 2025-12-05T03:20:33.050692
---

# Dal quantum computing alla crittografia del futuro: la roadmap verso la sicurezza post-quantum

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

![Intervento di Marco Baldi sulle sfide del quantum computing e sulla transizione alla crittografia post-quantum al Forum ICT Security 2025.](https://www.ictsecuritymagazine.com/wp-content/uploads/untitled-design-7_fAFmXbBQ.png)

# Dal quantum computing alla crittografia del futuro: la roadmap verso la sicurezza post-quantum

A cura di:[Marco Baldi](#molongui-disabled-link)  Ore 4 Dicembre 20252 Dicembre 2025

*La transizione verso nuovi standard crittografici è urgente: entro il 2030 le infrastrutture critiche dovranno essere protette dagli attacchi dei computer quantistici. Al Forum ICT Security 2025, Marco Baldi illustra stato dell’arte, sfide tecnologiche e il contributo della ricerca italiana agli algoritmi di nuova generazione*

La corsa verso il *quantum computing* sta accelerando in modo esponenziale, e con essa l’urgenza di ripensare completamente la sicurezza delle nostre infrastrutture digitali. Al [23° Forum ICT Security](https://www.ictsecuritymagazine.com/eventi/forumictsecurity2025), svoltosi a Roma il 19 e 20 novembre 2025, il professor **Marco Baldi**, docente di Telecomunicazioni presso il Dipartimento di Ingegneria dell’Informazione dell’Università Politecnica delle Marche, ha tracciato un quadro dettagliato e allarmante delle sfide che attendono il mondo della cybersecurity con il suo intervento “**Tecnologie quantistiche per la sicurezza ICT e transizione alla crittografia post-quantum**“.

I progressi della scienza dell’informazione quantistica stanno infatti rendendo possibili applicazioni che fino a pochi anni fa erano soltanto teoriche. Ma con queste opportunità arrivano anche nuovi, gravissimi rischi: un attaccante dotato di un computer quantistico sufficientemente potente sarà in grado di compromettere la maggior parte dei sistemi crittografici su cui oggi si basa la sicurezza di Internet, delle transazioni bancarie, delle comunicazioni governative e di tutte le nostre infrastrutture digitali.

![](https://www.ictsecuritymagazine.com/wp-content/uploads/Quantum-Information-Science-Schema-divisione-Quantum-Computing-vs-Quantum-Communications.png)

Quantum Information Science – Schema divisione Quantum Computing vs Quantum Communications]

## Due facce della rivoluzione quantistica

Il relatore ha esordito con una distinzione fondamentale, spesso confusa nel dibattito pubblico e mediatico. «È molto utile dividere le due grandi famiglie di tecnologie quantistiche che oggi abbiamo a disposizione, anche per evitare di cadere nel minestrone *quantum* in cui qualche volta ci ritroviamo», ha spiegato Baldi.

La prima famiglia è quella del **quantum computing**: computer che utilizzano fenomeni della meccanica quantistica, come la sovrapposizione quantistica, per eseguire calcoli. Il concetto chiave è il *quantum bit*, o **qubit**, che a differenza del bit classico può esistere in uno stato di sovrapposizione quantistica. Questo consente «una sorta di parallelismo intrinseco che accelera notevolmente alcuni calcoli», aprendo possibilità di calcolo impossibili per i computer tradizionali.

La seconda famiglia, molto distinta, è quella delle **quantum communications**: tecniche che utilizzano proprietà della meccanica quantistica per trasmettere informazioni con garanzie di sicurezza fisica. L’esempio più noto è la [*Quantum Key Distribution*](https://www.sciencedirect.com/science/article/pii/S1877050915028446) (QKD), che sfrutta il teorema di non clonazione: qualsiasi tentativo di intercettazione perturba il fenomeno quantistico stesso, rendendo l’attacco teoricamente rilevabile

![](https://www.ictsecuritymagazine.com/wp-content/uploads/Timeline-22Verso-il-Quantum-Computer22-con-evoluzione-2007-2025.png)

Timeline “Verso il Quantum Computer” con evoluzione 2007-2025

## L’escalation tecnologica: da D-Wave a IBM Nighthawk

Lo sviluppo dei computer quantistici è passato dalla teoria alla pratica con un’accelerazione impressionante negli ultimi due decenni. Nel **2007** l’azienda canadese **D-Wave** presentò il primo processore quantistico basato su *quantum annealing*, una tecnica che sfrutta fenomeni quantistici meno generali della sovrapposizione quantistica ma che ha comunque consentito di raggiungere migliaia di qubit basati su annealing.

Nel frattempo, **IBM** ha guidato la corsa verso processori basati su sovrapposizione quantistica, il fenomeno più generale, arrivando nel **2023** con il chip **Condor** a superare la soglia dei 1.000 qubit fisici. Ma l’esperto ha sottolineato un aspetto cruciale spesso trascurato: «Quei qubit sono qubit fisici e per realizzare un qubit logico servono addirittura centinaia di quei qubit fisici, per cui questo è un traguardo importante ma che purtroppo si presta male alla scalabilità».

Ed è proprio sulla **scalabilità** che si è concentrata la competizione dal 2023 in poi. Il problema fondamentale è la **rumorosità** dei qubit, che limita drasticamente la possibilità di aumentare il numero di qubit logici effettivamente utilizzabili. **Google** nel 2024 ha presentato il processore **Willow** con 105 qubit: apparentemente un passo indietro dai numeri di IBM, ma in realtà un salto in avanti qualitativo verso sistemi scalabili.

Il **2025** è stato definito dal relatore «un anno fantastico» per questa tecnologia. **Microsoft** ha introdotto **Majorana One** con apparentemente solo 8 qubit, ma organizzati in una struttura topologica innovativa che si presta alla scalabilità. **Amazon** è entrata in gioco con ...