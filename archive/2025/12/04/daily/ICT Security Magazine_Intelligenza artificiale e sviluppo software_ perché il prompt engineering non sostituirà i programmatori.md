---
title: Intelligenza artificiale e sviluppo software: perché il prompt engineering non sostituirà i programmatori
url: https://www.ictsecuritymagazine.com/articoli/prompt-engineering/
source: ICT Security Magazine
date: 2025-12-04
fetch_date: 2025-12-05T03:20:29.967677
---

# Intelligenza artificiale e sviluppo software: perché il prompt engineering non sostituirà i programmatori

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

![Illustrazione dei limiti del prompt engineering e dei rischi del no-code nello sviluppo software e nelle decisioni manageriali.](https://www.ictsecuritymagazine.com/wp-content/uploads/prompt-engineering.jpeg)

# Intelligenza artificiale e sviluppo software: perché il prompt engineering non sostituirà i programmatori

A cura di:[Francesco Arruzzoli](#molongui-disabled-link)  Ore 4 Dicembre 20254 Dicembre 2025

*L’illusione manageriale del “no-code intelligente” e i rischi strategici per le aziende nei prossimi 10 anni*

L’**intelligenza artificiale nello sviluppo software** sta creando una narrativa molto seducente per i livelli manageriali: l’idea che la programmazione possa essere “semplificata” a tal punto da sostituire la scrittura di codice con la scrittura di prompt. Una prospettiva affascinante, perché promette riduzione dei costi, accelerazione delle roadmap, autonomia dei team non tecnici, minore dipendenza da competenze specialistiche e sviluppo “magico” determinato dal linguaggio naturale.

Tuttavia, questa visione è profondamente distorsiva e rappresenta una delle maggiori minacce strategiche per le aziende nei prossimi 5-10 anni, perché è una proiezione, non un futuro realistico.

# Prompt engineering e programmazione: una confusione pericolosa

L’idea seducente che sta circolando nell’industria tech è il “**prompt engineering**” come nuova forma di programmazione. Secondo questa visione, presto non avremo più bisogno di programmatori tradizionali, ma di “orchestratori” capaci di dialogare con l’AI. La logica? La produce l’AI, l’architettura emerge automaticamente, il codice diventa una semplice commodity.

Ma c’è un problema fondamentale: questa narrativa confonde la scrittura del codice con l’**ingegneria del software**. Quando parliamo di costruire sistemi reali, production-ready, ci troviamo di fronte ad una serie di sfide che nessun prompt, per quanto ben scritto, può affrontare.

## Complessità e determinismo nell’ingegneria del software

Un sistema software deve comportarsi in modo prevedibile. La complessità ciclomatica, l’idempotenza delle operazioni, la gestione dello stato distribuito non sono dettagli implementativi: sono decisioni architetturali che richiedono una comprensione profonda del problema e delle sue implicazioni.

Esistono aspetti come sicurezza e affidabilità, dove il threat modeling, la gestione delle eccezioni, i contratti tra servizi e il typing rigoroso rappresentano meccanismi di difesa contro l’entropia dei sistemi complessi. Questi elementi non possono emergere spontaneamente da una conversazione con un modello linguistico.

## Sicurezza, scalabilità e compliance dei sistemi informatici

Scalabilità, sostenibilità, compliance e osservabilità non sono temi che possono essere “banalizzati”. Come si scala orizzontalmente un sistema? Come si mantiene nel tempo? Come si modella il dato in modo che resti coerente attraverso anni di evoluzione? Come si gestisce il refactoring senza compromettere funzionalità esistenti?

In contesti regolamentati, ogni decisione architetturale deve essere tracciabile, auditabile, giustificabile. L’osservabilità non è un add-on: è una proprietà emergente di un sistema ben progettato.

# Competenze tecniche IT: cosa significa davvero programmare

La programmazione non è mai stata principalmente la scrittura di codice. È progettazione di sistemi, capacità di modellare problemi complessi in strutture gestibili, anticipare casi limite e comportamenti emergenti, bilanciare trade-off tra performance e manutenibilità, pensare in termini di invarianti e garanzie, comprendere le implicazioni di lungo termine nelle scelte architetturali.

L’AI generativa può certamente accelerare la produzione di codice boilerplate, suggerire implementazioni, aiutare con la sintassi. Ma non può sostituire la capacità di pensare il sistema.

Ridurre la programmazione a prompt engineering è come dire che una laurea in architettura serve solo a saper usare AutoCAD, o che la laurea in medicina serve solo a prescrivere farmaci. È una semplificazione che sottovaluta la profondità della disciplina, crea false aspettative nei non-tecnici e rischia di produrre sistemi fragili e non manutenibili.

# Il paradosso dell’AI nello sviluppo software: probabilità vs determinismo

Ignorare decenni di best practice nell’ingegneria del software non è la strada giusta. L’AI è uno strumento potente, può democratizzare molti aspetti dello sviluppo software, accelerare processi, ridurre friction, ma come ogni strumento, la sua efficacia dipende da chi lo usa e dalla profondità della sua comprensione.

Michelangelo con martello e scalpello ha creato opere d’arte; se date gli stessi strumenti all’AI creerà la media ponderata di tutte le sculture mai viste. Sicuramente potrà sorprendere, ma è solo qualcosa che assomiglia ad un’opera d’arte, perché è realizzata senza avere la consapevolezza della bellezza.

L’AI non elimina, ma amplifica la necessità di **competenze tecniche**. L’AI è probabilistica, i sistemi sono deterministici. I modelli generativi operano nella sfera dell’incertezza; i sistemi software moderni richiedono invece determinismo, prevedibilità, riproducibilità. Un paradosso ingegneristico che solo gli sviluppatori possono risolvere stratificando: validazione, normalizzazione, sandboxing, controlli sintattici e semantici.

## Nuovi failure modes nell’automazione software aziendale

L’AI introduce failure modes nuovi e più pericol...