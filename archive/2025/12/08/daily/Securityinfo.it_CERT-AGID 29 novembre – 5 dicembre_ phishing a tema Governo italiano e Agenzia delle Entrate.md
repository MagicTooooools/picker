---
title: CERT-AGID 29 novembre – 5 dicembre: phishing a tema Governo italiano e Agenzia delle Entrate
url: https://www.securityinfo.it/2025/12/08/cert-agid-29-novembre-5-dicembre-phishing-governo-italiano-agenzia-entrate/?utm_source=rss&utm_medium=rss&utm_campaign=cert-agid-29-novembre-5-dicembre-phishing-governo-italiano-agenzia-entrate
source: Securityinfo.it
date: 2025-12-08
fetch_date: 2025-12-09T03:21:22.732681
---

# CERT-AGID 29 novembre – 5 dicembre: phishing a tema Governo italiano e Agenzia delle Entrate

Aggiornamenti recenti Dicembre 8th, 2025 9:00 AM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [CERT-AGID 29 novembre – 5 dicembre: phishing a tema Governo italiano e Agenzia delle Entrate](https://www.securityinfo.it/2025/12/08/cert-agid-29-novembre-5-dicembre-phishing-governo-italiano-agenzia-entrate/)
* [Iniezione indiretta di prompt: a rischio le informazioni aziendali](https://www.securityinfo.it/2025/12/05/iniezione-indiretta-di-prompt-a-rischio-le-informazioni-aziendali/)
* [Dark Telegram in ritirata: aumentano le chiusure dei canali clandestini](https://www.securityinfo.it/2025/12/04/dark-telegram-in-ritirata-aumentano-le-chiusure-dei-canali-clandestini/)
* [PickleScan, scoperti tre bug 0-day che permettono di iniettare payload malevoli nei modelli ML](https://www.securityinfo.it/2025/12/03/picklescan-scoperti-tre-bug-0-day-che-permettono-di-iniettare-payload-malevoli-nei-modelli-ml/)
* [ShadyPanda: oltre 4 milioni di browser infetti in una campagna durata 7 anni](https://www.securityinfo.it/2025/12/02/shadypanda-oltre-4-milioni-di-browser-infetti-in-una-campagna-durata-7-anni/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## CERT-AGID 29 novembre – 5 dicembre: phishing a tema Governo italiano e Agenzia delle Entrate

Dic 08, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Attacchi](https://www.securityinfo.it/category/news/attachi/), [Hacking](https://www.securityinfo.it/category/news/hacking-news/), [In evidenza](https://www.securityinfo.it/category/in-evidenza/), [Intrusione](https://www.securityinfo.it/category/news/intrusione/), [Leaks](https://www.securityinfo.it/category/news/leaks-news/), [Malware](https://www.securityinfo.it/category/news/malware-news/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [Phishing](https://www.securityinfo.it/category/news/phishing/), [Privacy](https://www.securityinfo.it/category/news/privacy-news/), [Scenario](https://www.securityinfo.it/category/news/scenario-news/), [Tecnologia](https://www.securityinfo.it/category/news/tecnologia-news/), [Vulnerabilità](https://www.securityinfo.it/category/news/vulnerabilita/)
 [0](https://www.securityinfo.it/2025/12/08/cert-agid-29-novembre-5-dicembre-phishing-governo-italiano-agenzia-entrate/#respond)

---

Nel periodo compreso tra il 29 novembre e il 5 dicembre, il **CERT-AGID** ha analizzato **77 campagne malevole** dirette verso cittadini, aziende e pubbliche amministrazioni italiane.

Di queste, **43 hanno avuto obiettivi specifici in Italia**, mentre **34 campagne generiche** hanno comunque coinvolto utenti italiani.

Gli enti accreditati hanno ricevuto **1.615 indicatori di compromissione (IoC)**, uno dei volumi più alti delle ultime settimane.

### I temi della settimana

Sono **24 i temi** utilizzati dai criminali per diffondere phishing e malware, con una prevalenza di attività legate a **banking, multe, verifiche documentali e ordini commerciali**.

Il tema **Banking** è stato sfruttato in sette campagne di phishing, quasi tutte italiane, che hanno preso di mira i clienti di **SumUp, Morgan Stanley, Crédit Agricole, Intesa Sanpaolo e Unicredit**.

![](https://www.securityinfo.it/wp-content/uploads/2025/12/CERT-AGID-cover.jpg)

77 campagne malevole rilevate in Italia, con 1.615 indicatori di compromissione.

In parallelo, attività malware hanno diffuso varianti come **Copybara, AgentTesla, Lokibot, GoldFactory e PhantomStealer**, confermando l’interesse costante dei criminali verso le credenziali finanziarie.

Il tema **Multe**, osservato in nove campagne, ha continuato a generare un forte volume di phishing basato su finte comunicazioni **PagoPA**. Le email simulano avvisi di sanzioni non pagate e indirizzano le vittime su pagine malevole progettate per sottrarre dati personali e bancari.

Il tema **Verifica** è emerso in sette campagne, quattro delle quali italiane. I criminali hanno abusato del nome di **Mooney, Roundcube, iCloud, MetaMask** e persino del **Governo italiano**, sfruttando la pressione esercitata dalle richieste di aggiornamento dei dati per convincere gli utenti a inserire credenziali e informazioni sensibili.

Il tema **Ordine**, presente in sei campagne, è stato usato esclusivamente per veicolare malware come **AgentTesla, FormBook, StrRAT, XWorm e Remcos**, confermando l’efficacia degli allegati fittizi relativi a spedizioni e acquisti.

Tra gli **eventi di particolare interesse**, il CERT-AGID ha segnalato una campagna di phishing che sfrutta nome e insegne della **Presidenza del Consiglio dei Ministri**, veicolata tramite email che invita le vittime a “verificare i dati bancari” per rispettare presunte nuove disposizioni.

La pagina di destinazione replica l’aspetto di un portale istituzionale e propone un menu di selezione multi-banca, attraverso il quale i criminali tentano di catturare le credenziali di home banking.

![](https://www.securityinfo.it/wp-content/uploads/2025/12/CERT-AGID-temi.png)

Fonte: CERT-AGID

Un’ulteriore campagna di rilievo riguarda un phishing che imita il sito ufficiale dell’**Agenzia delle Entrate**, promettendo un rimborso di **115,50 euro** e conducendo le vittime a inserire dati personali e della carta di credito in una replica della piattaforma originale.

### Malware della settimana

Sono **18 le famiglie di malware** registrate nella settimana.

**Remcos** è stato diffuso tramite una campagna italiana a tema “Ordine”, veicolata con allegato RAR, e attraverso cinque campagne generiche legate a “Aggiornamenti”, “Contratti”, “Preventivi” e “Prezzi”. I criminali hanno utilizzato formati diversi, tra cui file **Z, ZIP, RAR, 7Z e DOCX**.

**FormBook** è comparso in cinque campagne generiche a tema “Delivery”, “Pagamenti”, “Ordine” e “Prezzi”, tramite allegati **ZIP, 7Z, RAR e DOCX**, confermandosi uno dei trojan più ricorrenti del trimestre.

**AgentTesla** è stato osservato in due campagne italiane, relative ai temi “Fattura” e “Ordine”, distribuite tramite file **TAR**, oltre che in due campagne generiche a tema “Banking” e “Booking”, veicolate con archivi **ZIP e 7Z**.

![](https://www.securityinfo.it/wp-content/uploads/2025/12/CERT-AGID-malware.png)

Fonte: CERT-AGID

**XWorm** ha riguardato due campagne italiane, con temi “Contratti” e “Booking”, distribuite rispettivamente tramite **RAR** e **PDF**, mentre due campagne generiche hanno sfruttato formati **XLAM** e **RAR**.

**DarkCloud** è stato individuato in due campagne generiche a tema “Pagamenti” e “Fattura”, mentre **Lokibot** ha colpito tramite due campagne generiche a tema “Banking” e “Pagamenti”, diffuse con allegati **ZIP e DOC**.

La settimana ha registrato anche una serie di campagne distribuite via SMS che hanno sfruttato APK dannosi.

Tra queste compaiono **Albiriox** a tema “Aggiornamenti”, **Copybara** in una campagna italiana a tema “Banking”, **GoldF...