---
title: Kaspersky: così funziona il mercato del lavoro nel dark web
url: https://www.securityinfo.it/2025/12/23/kaspersky-cosi-funziona-il-mercato-del-lavoro-nel-dark-web/
source: Over Security - Cybersecurity news aggregator
date: 2025-12-23
fetch_date: 2025-12-24T03:26:13.519647
---

# Kaspersky: così funziona il mercato del lavoro nel dark web

Aggiornamenti recenti Dicembre 23rd, 2025 10:00 AM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Kaspersky: così funziona il mercato del lavoro nel dark web](https://www.securityinfo.it/2025/12/23/kaspersky-cosi-funziona-il-mercato-del-lavoro-nel-dark-web/)
* [Kaspersky: il cybercrime finanziario ha alzato il livello nel 2025](https://www.securityinfo.it/2025/12/22/kaspersky-lancia-lallarme-il-cybercrime-finanziario-ha-alza-il-livello-nel-2025/)
* [CERT-AGID 13-19 dicembre: phishing PagoPA e smishing INPS](https://www.securityinfo.it/2025/12/22/cert-agid-13-19-dicembre-phishing-pagopa-e-smishing-inps/)
* [Una vulnerabilità di ASUS Live Update di sette anni fa viene ancora sfruttata](https://www.securityinfo.it/2025/12/19/una-vulnerabilita-di-asus-live-update-di-sette-anni-fa-viene-ancora-sfruttata/)
* [Il cybercrime si evolve velocemente e l’IA diventa protagonista: le previsioni di Group-IB per il 2026](https://www.securityinfo.it/2025/12/18/il-cybercrime-si-evolve-velocemente-e-lia-diventa-protagonista-le-previsioni-di-group-ib-per-il-2026/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Kaspersky: così funziona il mercato del lavoro nel dark web

Dic 23, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Approfondimenti](https://www.securityinfo.it/category/approfondimenti/), [Attacchi](https://www.securityinfo.it/category/approfondimenti/attacchi/), [Hacking](https://www.securityinfo.it/category/approfondimenti/hacking/), [Hardware](https://www.securityinfo.it/category/approfondimenti/hardware/), [Leaks](https://www.securityinfo.it/category/approfondimenti/leaks/), [Malware](https://www.securityinfo.it/category/approfondimenti/malware/), [Mercato](https://www.securityinfo.it/category/approfondimenti/mercato/), [Minacce](https://www.securityinfo.it/category/approfondimenti/minacce/), [Scenario](https://www.securityinfo.it/category/approfondimenti/scenario/), [Tecnologia](https://www.securityinfo.it/category/approfondimenti/tecnologia/), [Vulnerabilità](https://www.securityinfo.it/category/approfondimenti/vulnerabilita-approfondimenti/)
 [0](https://www.securityinfo.it/2025/12/23/kaspersky-cosi-funziona-il-mercato-del-lavoro-nel-dark-web/#respond)

---

Il dark web non è più soltanto un luogo di **scambio di malware, dati rubati o servizi illegali**.

Secondo un’analisi condotta da Kaspersky, sta assumendo sempre più le caratteristiche di un vero e proprio **mercato del lavoro parallelo**, con dinamiche organizzative che ricordano da vicino quelle dell’economia legale.

È un mercato capace di **attrarre disoccupati, adolescenti e professionisti altamente qualificati**, e che svolge un ruolo sempre più centrale nella preparazione degli attacchi informatici.

### Il report di Kaspersky

Il rapporto realizzato dal team di **Digital Footprint Intelligence**, mostra come nel primo trimestre del 2024 il numero di curriculum e offerte di lavoro pubblicati sui forum clandestini sia **raddoppiato rispetto allo stesso periodo del 2023**, mantenendo poi livelli elevati anche nel primo trimestre del 2025.

![](https://www.securityinfo.it/wp-content/uploads/2025/12/Kaspersky_Fabio-Sammartino-Head-of-Pre-Sales.jpg)

Fabio Sammartino, Head of Pre-Sales di Kaspersky.

Nel complesso, nel 2025 **i curriculum superano le offerte di lavoro con un rapporto del 55% contro il 45%**, un dato che riflette sia i **licenziamenti globali nel settore tecnologico** sia l’ingresso di candidati sempre più giovani, con un’**età media di 24 anni e una presenza significativa di minorenni**.

Limitarsi a leggere questo fenomeno come un problema sociale sarebbe però riduttivo. Come ha spiegato **Fabio Sammartino, Head of Pre-Sales di Kaspersky**, il mercato del lavoro nel dark web rappresenta oggi una componente strutturale dell’ecosistema del cybercrime.

“La domanda non è più quante minacce ci sono ma come si sviluppano gli attacchi e come funziona l’ecosistema che li rende possibili”, ha osservato Sammartino.

**Backdoor, spyware e password stealer** non sono soltanto categorie tecniche ma riflettono le dinamiche operative di gruppi criminali motivati finanziariamente, quelli che colpiscono più spesso le aziende.

Il dark web svolge allora una funzione chiave nella fase preparatoria degli attacchi. “Nel dark web si annunciano e si vendono credenziali compromesse, spesso **ottenute tramite infostealer e password stealer**”, ha spiegato Sammartino.

Esistono **gruppi verticali che si occupano esclusivamente di questa attività**: raccolgono dati di accesso, selezionano quelli più appetibili e li rivendono, alimentando una catena che prosegue fino all’attacco vero e proprio.

### Specializzazione e ruoli “as-a-service”

Il report di Kaspersky mostra come questo mercato sia fortemente specializzato.

I ruoli più richiesti coincidono con le diverse fasi della filiera criminale: **sviluppatori** incaricati di creare strumenti offensivi, **penetration tester** che analizzano le reti bersaglio, **broker di accesso** che rivendono credenziali compromesse, figure dedicate al **riciclaggio di denaro** o alla **monetizzazione delle frodi**.

![](https://www.securityinfo.it/wp-content/uploads/2025/12/ChatGPT-Image-22-dic-2025-20_52_24.jpg)

Il dark web vede offerte di lavoro per incarichi quali sviluppatori, penetration tester, broker di accesso e riciclaggio di denaro.

“Una volta ottenuto il primo accesso, succede questo: **se l’attore è solo un broker di accesso, rivende l’access**o; **se è un gruppo più strutturato, prosegue nell’attacco**”, ha chiarito Sammartino.

È una catena ben definita che può sfociare nel **furto di dati**, nell’**estorsione** o nella **cifratura ransomware**, spesso senza che venga installato nuovo malware ma **sfruttando strumenti già presenti nei sistemi compromessi**.

Le aspettative economiche riflettono questa specializzazione. **I reverse engineer risultano le figure più pagate**, con compensi medi superiori ai **5.000 dollari al mese**, seguiti da **penetration tester** e **sviluppatori**.

Altri ruoli operano su base percentuale, trattenendo una quota dei profitti. Un modello che replica, anche nell’economia sommersa, la **logica del valore delle competenze rare**.

### Dalla comunicazione su Telegram alle infrastrutture proprietarie

Un altro elemento emerso dall’intervento di Sammartino riguarda l’**evoluzione delle piattaforme utilizzate dai gruppi criminali**.

Per anni, gran parte delle attività di compravendita e coordinamento si è svolta su Telegram. “**Ultimamente l’approccio della piattaforma verso le attività illegali è cambiato**”, ha ricordato Sammartino. “Telegram non è sparita ma è in una fase di progressivo abbandono”.

La conseguenza è uno spostamento verso altre piattaforme, come **Signal**, e soprattutto verso **strumenti di messaggistica proprietari**, costruiti direttamente dai gruppi criminali.

Una scelta dettata dall’esigenza di...