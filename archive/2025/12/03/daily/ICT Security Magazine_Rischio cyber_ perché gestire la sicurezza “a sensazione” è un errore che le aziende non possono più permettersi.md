---
title: Rischio cyber: perché gestire la sicurezza “a sensazione” è un errore che le aziende non possono più permettersi
url: https://www.ictsecuritymagazine.com/articoli/rischio-cyber-sicurezza/
source: ICT Security Magazine
date: 2025-12-03
fetch_date: 2025-12-04T03:22:30.059852
---

# Rischio cyber: perché gestire la sicurezza “a sensazione” è un errore che le aziende non possono più permettersi

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

![Denise Amedei di HiSolution presenta al Forum ICT un approccio oggettivo alla misurazione e gestione del rischio cyber](https://www.ictsecuritymagazine.com/wp-content/uploads/untitled-design-4_TTfwhCDb.png)

# Rischio cyber: perché gestire la sicurezza “a sensazione” è un errore che le aziende non possono più permettersi

A cura di:[Denise Amedei](#molongui-disabled-link)  Ore 3 Dicembre 20251 Dicembre 2025

*L’intervento di Denise Amedei al 23° Forum ICT Security ha messo in luce come la gestione del rischio cyber non possa più basarsi su percezioni soggettive, ma necessiti di strumenti capaci di quantificare l’esposizione reale delle aziende alle minacce informatiche.*

Nel panorama sempre più complesso della sicurezza informatica, la capacità di misurare oggettivamente il rischio rappresenta il primo passo verso una protezione efficace. Questo il messaggio centrale dell’intervento “Misurare per comprendere: un approccio oggettivo al rischio informatico”, tenuto dalla Head of Marketing di HiSolution durante il [Forum ICT Security](https://www.ictsecuritymagazine.com/eventi/forumictsecurity2025), un’analisi lucida che ha attraversato dati allarmanti, casi concreti e soluzioni operative.

## L’esperienza sul campo come fondamento

Prima di addentrarsi nel cuore della questione, la relatrice ha presentato il background aziendale che sostiene l’approccio proposto: «Quello che vi racconto oggi viene da vent’anni di esperienza sul campo», ha esordito, illustrando come HiSolution operi come Managed Service Provider con 60 consulenti specializzati al servizio di oltre 400 clienti italiani.

La filosofia aziendale ruota attorno al concetto di “serenità tecnologica”, ovvero la possibilità per i responsabili IT delle aziende clienti di concentrarsi sul proprio core business delegando la gestione delle sfide tecnologiche. Un approccio che si distingue dal classico system integrator per la sua natura proattiva: «Non andiamo con un approccio reattivo, che prevede la vendita e la risoluzione del problema quando si verifica. Il nostro approccio prevede gestione, monitoraggio e ottimizzazione per risolvere proattivamente il problema prima che si verifichi».

## Il contesto italiano: numeri che non mentono

L’intervento è entrato nel vivo con una disamina del panorama nazionale delle minacce cyber, basata sui dati del [Rapporto Clusit di ottobre 2025](https://clusit.it/rapporto-clusit/). Il quadro emerso è inequivocabile: l’Italia si conferma il terzo paese al mondo per attacchi malware e il più colpito in Europa.

![](https://www.ictsecuritymagazine.com/wp-content/uploads/Il-contesto-italiano-degli-attacchi.png)

Il contesto italiano degli attacchi

Ma è la severità degli incidenti a destare maggiore preoccupazione. Come ha sottolineato la speaker: «Il rapporto Clusit del 2024 ci diceva che il 70% degli attacchi erano classificati come gravi o critici. Ora siamo già all’82%. Significa che poche di queste aziende, quando vengono colpite, riescono a rialzarsi senza effetti collaterali, senza danni maggiori».

Un altro dato significativo riguarda la tempistica degli attacchi: il 91% avviene al di fuori dell’orario di lavoro, durante weekend, serate, notti o periodi di ferie. «Quest’estate c’è stato un picco altissimo di attacchi alle aziende», ha ricordato l’esperta, «quindi in un momento in cui non c’è nessuno in azienda, il danno è ancora maggiore».

![](https://www.ictsecuritymagazine.com/wp-content/uploads/Costo-medio-violazione-dati.png)

Costo medio violazione dati

Sul fronte economico, le stime IBM parlano di un costo medio per violazione dei dati di circa 4,88 milioni di dollari, cifra che comprende sia i danni patrimoniali diretti (costi di ripristino, perdite operative, spese legali, sanzioni GDPR) sia i danni collaterali, spesso più insidiosi: «Se un server so quanto costa, in due settimane posso ripristinarlo, posso ricomprarlo, posso riavviarlo. La compromissione di un rapporto con un cliente non solo non posso misurarla, ma non so se riuscirò a recuperarla o meno».

## La falsa sicurezza: quando ci si crede immuni

Una parte particolarmente efficace dell’intervento ha riguardato gli esempi concreti di attacchi gestiti dall’azienda, utili a sfatare il mito del “non capiterà mai a noi”.

![](https://www.ictsecuritymagazine.com/wp-content/uploads/Esempio-phishing-Microsoft.png)

Esempio phishing Microsoft

La relatrice ha mostrato email di phishing apparentemente banali ma devastanti nei loro effetti: «Vista così, nessuno di voi, se facessi un sondaggio per alzata di mano, mi direbbe ‘sì, questa si vede che è phishing’. Ma immaginate in un back office o in un call center: arriva questa email, le persone sono sommerse dalle chiamate, dalle cose da fare, arriva un’email simile al vero, viene cliccata, e la landing page è completamente identica alla pagina Microsoft 365». Il risultato? Credenziali rubate e dati aziendali compromessi.

![](https://www.ictsecuritymagazine.com/wp-content/uploads/Caso-Louvre.png)

Caso Louvre

Ma l’esempio più emblematico è arrivato dalle cronache internazionali: «Il sistema di sicurezza del museo più famoso al mondo e con il maggior numero di visitatori e opere, che password aveva per accedere al sistema di sicurezza? ‘Louvre’. Con questo alzo le mani, perché significa che chiunque può davvero essere attaccato».

Un aneddoto personale ha reso ancora più tangibile il messaggio: un piccolo albergo di montagna sopra Bormio, colpito da un a...