---
title: NIS2 e oltre: la cybersicurezza diventa governance aziendale
url: https://www.ictsecuritymagazine.com/articoli/nis2-governance-aziendale/
source: ICT Security Magazine
date: 2025-12-03
fetch_date: 2025-12-04T03:22:28.071035
---

# NIS2 e oltre: la cybersicurezza diventa governance aziendale

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

![](https://www.ictsecuritymagazine.com/wp-content/uploads/ADB_9199-1.jpg)

# NIS2 e oltre: la cybersicurezza diventa governance aziendale

A cura di:[Redazione](#molongui-disabled-link)  Ore 3 Dicembre 20253 Dicembre 2025

*Al 23° Forum ICT Security ACN, aziende e studi legali a confronto sulla nuova responsabilità dei board, la convergenza normativa europea e il passaggio dalla compliance alla resilienza*

La direttiva **NIS2** non è un semplice adempimento normativo: segna un cambio di paradigma che porta la **cybersecurity** al centro della **governance** **aziendale**, coinvolgendo direttamente i consigli di amministrazione e ridefinendo il concetto stesso di responsabilità.

È quanto emerge dalla tavola rotonda “*NIS2 & Beyond: governance della cybersicurezza nell’era della convergenza normativa europea*“, che ha riunito al [23° Forum ICT Security](https://www.ictsecuritymagazine.com/eventi/forumictsecurity2025) autorevoli voci del mondo istituzionale, legale e aziendale.

A confrontarsi sul tema sono stati **Nicolò Rivetti di Val Cervo**, Capo Divisione NIS presso l’Agenzia per la Cybersicurezza Nazionale; **Daniela Mazzarone**, Vice President e Head of Cybersecurity Strategy & Governance di NTT DATA; **Elsa Catalano**, Group Compliance Director e DPO di Engineering; **Ilaria Curti**, partner di Portolano Cavallo, dove si occupa di diritto penale e 231. A moderare **Laura Liguori**, partner dello stesso studio legale con *focus* in *data protection* e cybersecurity, che in apertura del dibattito ha ricordato come l’attuale complessità normativa ponga sfide significative per le organizzazioni.

# Dalla protezione delle infrastrutture critiche alla sicurezza di sistema

Nicolò Rivetti ha aperto il dibattito spiegando l’evoluzione che ha portato dalla NIS1 alla NIS2. Se in passato le normative sulla cybersicurezza, dalla prima direttiva NIS al Perimetro di sicurezza nazionale cibernetica, si concentravano su pochi soggetti – *«qualche centinaio a livello nazionale, in quanto considerati infrastrutture critiche»* – oggi lo scenario è radicalmente mutato.

![NIS2 e oltre: la cybersicurezza diventa governance aziendale: Nicolò Rivetti di Val Cervo, Capo Divisione NIS presso l'Agenzia per la Cybersicurezza Nazionale al Forum ICT Security 2025](https://www.ictsecuritymagazine.com/wp-content/uploads/ADB_9228-700x467.jpg)

Nicolò Rivetti di Val Cervo, Capo Divisione NIS presso l’Agenzia per la Cybersicurezza Nazionale – Forum ICT Security 2025

Oggi, infatti, *«la minaccia cibernetica (tranne forse quella di carattere statuale), è molto più interessata a soggetti più piccoli, che hanno meno risorse per mettere in piedi difese adeguate»*. La NIS2 va dunque intesa come un accompagnamento per questi soggetti meno maturi: *«È come mettere l’antifurto su una macchina: non basta a garantire che non la rubino, ma abbassa le probabilità. Si cerca di gestire il rischio»*, ha sintetizzato il relatore.

C’è un altro elemento cruciale: la sicurezza informatica non può più essere pensata come questione della singola organizzazione. Un’azienda può essere colpita perché un proprio partner tecnologico o commerciale non si è messo in sicurezza. *«Il concetto di filiera»*, ha sottolineato Rivetti, *«in Italia è particolarmente importante»*.

# La cybersecurity entra nel board

Il punto di svolta del [**d.lgs. 138/2024**](https://def.finanze.it/DocTribFrontend/getAttoNormativoDetail.do?ACTION=getSommario&id=%7B5A33A0C9-9DDB-42A8-8AD7-EA8C3863025F%7D#:~:text=138,(UE)%202016%2F1148.) con cui è stata recepita la NIS2 riguarda il ruolo del consiglio di amministrazione. Ilaria Curti lo ha sintetizzato in modo netto: *«La NIS2 porta la cybersecurity all’interno del board»*.

![NIS2 e oltre: la cybersicurezza diventa governance aziendale: Ilaria Curti, partner di Portolano Cavallo al Forum ICT Security 2025](https://www.ictsecuritymagazine.com/wp-content/uploads/ADB_9237-700x467.jpg)

Ilaria Curti, partner di Portolano Cavallo al Forum ICT Security 2025

Il CdA non deve più limitarsi a essere informato o a prendere atto. Deve approvare le misure di sicurezza, supervisionarne l’attuazione ed essere formato per capire cosa gli venga proposto; *«prima di tutto, quindi, il cambiamento sta nella competenza del board, che oggi deve essere in grado di entrare nella gestione cyber dell’azienda»*.

E alla competenza si associa la **responsabilità**. Come ha ricordato la relatrice, i membri del consiglio di amministrazione rispondono con una misura interdittiva dalla funzione in caso di violazioni. Ma alcuni passaggi del testo normativo hanno generato preoccupazione: si può pensare che i consiglieri rispondano personalmente anche delle sanzioni pecuniarie comminate alla società? Secondo Curti, questa lettura sarebbe sproporzionata: vista la potenziale entità, una sanzione parametrata al fatturato aziendale applicata a una persona fisica equivarrebbe di fatto a una sanzione penale, il che non ha senso in un’ottica sistematica.

Rimangono tuttavia aperte altre forme di responsabilità: quella civile per *mala gestio*, qualora il **board** non abbia adempiuto ai propri obblighi e la società venga sanzionata; e potenzialmente quella penale per omissione in presenza di una posizione di garanzia e al ricorrere degli elementi costitutivi del reato. Il parallelo con la normativa in tema di salute e sicurezza sul lavoro – che include responsabilità penali per obblighi di protezione non esercitati in caso di ...