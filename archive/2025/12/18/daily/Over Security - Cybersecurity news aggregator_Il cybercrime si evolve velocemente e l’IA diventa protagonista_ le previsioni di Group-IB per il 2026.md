---
title: Il cybercrime si evolve velocemente e l’IA diventa protagonista: le previsioni di Group-IB per il 2026
url: https://www.securityinfo.it/2025/12/18/il-cybercrime-si-evolve-velocemente-e-lia-diventa-protagonista-le-previsioni-di-group-ib-per-il-2026/
source: Over Security - Cybersecurity news aggregator
date: 2025-12-18
fetch_date: 2025-12-19T03:25:05.893250
---

# Il cybercrime si evolve velocemente e l’IA diventa protagonista: le previsioni di Group-IB per il 2026

Aggiornamenti recenti Dicembre 18th, 2025 2:12 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Il cybercrime si evolve velocemente e l’IA diventa protagonista: le previsioni di Group-IB per il 2026](https://www.securityinfo.it/2025/12/18/il-cybercrime-si-evolve-velocemente-e-lia-diventa-protagonista-le-previsioni-di-group-ib-per-il-2026/)
* [Kaspersky, le PMI italiane sono un bersaglio strutturale per il cybercrime](https://www.securityinfo.it/2025/12/17/kaspersky-le-pmi-italiane-sono-un-bersaglio-strutturale-per-il-cybercrime/)
* [Il cybercrime si evolve e si adatta, integrando l’IA nel proprio arsenale: il report di ESET](https://www.securityinfo.it/2025/12/17/il-cybercrime-si-evolve-e-si-adatta-integrando-lia-nel-proprio-arsenale-il-report-di-eset/)
* [L’IA al centro delle strategie di cybersecurity future: le previsioni di Crowdstrike](https://www.securityinfo.it/2025/12/15/ia-al-centro-delle-strategie-di-cybersecurity-future-le-previsioni-di-crowdstrike/)
* [CERT-AGID 6–12 dicembre: cresce l’uso di Figma e Webflow nel phishing](https://www.securityinfo.it/2025/12/15/cert-agid-6-12-dicembre-figma-webflow-phishing/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Il cybercrime si evolve velocemente e l’IA diventa protagonista: le previsioni di Group-IB per il 2026

Dic 18, 2025  [Marina Londei](https://www.securityinfo.it/author/marina-londei/ "Articoli scritti da Marina Londei")
 [Approfondimenti](https://www.securityinfo.it/category/approfondimenti/), [Campagne malware](https://www.securityinfo.it/category/approfondimenti/campagne-malware/), [In evidenza](https://www.securityinfo.it/category/in-evidenza/), [Minacce](https://www.securityinfo.it/category/approfondimenti/minacce/), [RSS](https://www.securityinfo.it/category/rss/)
 [0](https://www.securityinfo.it/2025/12/18/il-cybercrime-si-evolve-velocemente-e-lia-diventa-protagonista-le-previsioni-di-group-ib-per-il-2026/#respond)

---

Se c’è una cosa su cui tutti concordano è che **l’intelligenza artificiale sta ormai diventando** **onnipresente nelle cyberminacce** grazie alla sua capacità di sviluppare velocemente nuovi malware e automatizzare le campagne. Anche **Dmitry Volkov, CEO di Group-IB**, [condivide](https://www.group-ib.com/blog/cyber-predictions-2026/) questa visione, invitando le aziende a ripensare a fondo le strategie di sicurezza.

Tra le previsioni più preoccupanti per il 2026 condivise dal CEO di Group-IB c’è la **rapida diffusione di una nuova categoria di malware auto-propagante grazie all’integrazione con l’IA**.

I malware tradizionali di questo tipo esistono da tempo: WannaCry, NoyPetya e Mirai sono tra i nomi più conosciuti e temuti, considerando l’ingente danno economico che hanno provocato in pochi giorni. Con la diffusione dell’ntelligenza artificiale, si prevede un peggioramento significativo: integrando questa tecnologia “*questi ceppi di malware si diffonderanno più velocemente, diventeranno adattivi verso obiettivi specifici, ne sfrutteranno le debolezze mirate e sfuggiranno meglio al rilevamento*” spiega Volkov.

![Group-IB](https://www.securityinfo.it/wp-content/uploads/2025/12/Gemini_Generated_Image_dkyw8idkyw8idkyw.png)

Gli agenti di IA saranno inoltre in grado di gestire l’intera *kill chain*, a partire dall’individuazione delle vulnerabilità fino a orchestrare l’attacco su scala. Secondo Volkov, ci sarà una vera e propria **“epidemia di worm”** basata sull’intelligenza artificiale.

Anche il mondo dei ransomware subirà un’evoluzione importante: Volkov prevede che a partire dal 2026 **i gruppi ransomware cominceranno ad adottare agenti IA per accelerare gli attacchi una volta ottenuto l’accesso ai sistemi.** Questi agenti diventeranno parte delle offerte RaaS e anche gli affiliati con minori competenze tecniche accederanno ad elevati livelli di automazione.

**L’intelligenza artificiale sarà utilizzata anche negli attacchi *Adversary-in-the-Middle* (AiTM)**, in particolare per automatizzare il dirottamento delle sessioni e raccogliere credenziali su larga scala. “*Ciò renderà inefficaci i nostri sistemi di verifica, poiché le operazioni AiTM gestite dall’IA saranno più adattive delle difese attuali*” avverte Volkov.

Con l’adozione da parte delle banche di crypto e stablecoin per transazioni più veloci e trasparenti, aumenteranno anche i rischi legati a nuovi schemi di frode. I truffatori investiranno maggiormente in automazione, layering e offuscamento; Volkov prevede che i sistemi DeFi, kit di exploit per smart contract e **l’uso di bot IA per il riciclaggio diventeranno fenomeni comuni.**

Nel 2026 gli attacchi gestiti dall’IA prenderanno sempre più di mira anche le **API**, in particolare nelle **infrastrutture cloud**. “*Poiché il cloud è controllato dal codice (permessi, storage, impostazioni di rete sono definiti tramite API), esso è “leggibile dalle macchine”, il che significa che l’IA può comprendere e modificare le configurazioni cloud tramite le API stesse*” specifica Volkov. Gli attaccanti sfrutteranno la logica di automazione per causare interruzioni di servizio e manomettere le configurazioni.

Infine, non mancheranno i rischi legati all’uso dell’**IA per lo sviluppo del codice**: poiché molti team si affidano totalmente a questi sistemi e trascurano le revisioni, aumenterà il rischio di attacchi alla supply chain; nel dettaglio, gli attaccanti punteranno a inserire backdoor in software legittimi su larga scala manipolando i tool di IA più diffusi.

## Non solo intelligenza artificiale

L’intelligenza artificiale, seppur prominente, non sarà l’unica cosa da cui guardarsi nel mondo della cyberminacce. Volkov prevede che i cyberattaccanti continueranno a fare affidamento a **tecniche di manipolazione psicologica** per spingere le vittime a cedere alla truffa. In alcuni casi, le frodi non si limitano a chiedere i dati della carta o i codici OTP alla vittima, ma la spingono a contrarre prestiti o a vendere proprietà.

Volkov anticipa inoltre un trend piuttosto pericoloso riguardante le misure di localizzazione dei dati adottate da diverse regioni, ovvero la conservazione delle informazioni entro i propri confini. “*Questo rallenterà inavvertitamente la collaborazione globale e la condivisione di informazioni sulle minacce*” avverte il CEO di Group-IB. “*Gli attaccanti operano a livello globale, ma i difensori limitano la loro visibilità a livello regionale*“.

![](https://www.securityinfo.it/wp-content/uploads/2025/12/Gemini_Generated_Image_eanzqdeanzqdeanz.png)

## Le tendenze della cybersecurity secondo Group-IB

Se le cyberminacce evolvono, dall’altra parte gli esperti di sicurezza non rimangono a guardare. Volkov afferma che anche i SOC stanno investendo nell’IA per rispondere agli attacchi, superando i limiti dei centri di controllo tradizionali. “*Il futuro è dei **Cyber Fraud Fusion Centers**: team ibridi che condividono intelligence in tempo reale tra i domini cyber e frode, utilizzando modelli automati...