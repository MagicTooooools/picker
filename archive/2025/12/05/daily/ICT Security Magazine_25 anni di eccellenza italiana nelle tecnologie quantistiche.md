---
title: 25 anni di eccellenza italiana nelle tecnologie quantistiche
url: https://www.ictsecuritymagazine.com/articoli/tecnologie-quantistiche/
source: ICT Security Magazine
date: 2025-12-05
fetch_date: 2025-12-06T03:12:40.660769
---

# 25 anni di eccellenza italiana nelle tecnologie quantistiche

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

![fabio antonio bovino](https://www.ictsecuritymagazine.com/wp-content/uploads/untitled-design-1_H0ZZvB6c.png)

# 25 anni di eccellenza italiana nelle tecnologie quantistiche

A cura di:[Fabio Antonio Bovino](#molongui-disabled-link)  Ore 5 Dicembre 20253 Dicembre 2025

*Un viaggio nella storia delle tecnologie quantistiche europee, dalla crittografia alle reti quantistiche, raccontato attraverso l’esperienza di chi ha costruito i primi dispositivi italiani*

*Intervento di Fabio Antonio Bovino, professore del Master Interfacoltà “Optics & Quantum Information”, Sapienza Università di Roma, al 23° Forum ICT Security*

“Il posto più freddo dell’universo non si trova più nello spazio”, esordisce il professor Fabio Antonio Bovino aprendo il suo intervento sulla storia e l’evoluzione delle tecnologie quantistiche in Europa. “Si trova sulla Terra, nei laboratori quantistici dove si costruiscono i *quantum computer*, a temperature di circa 200 millikelvin, ben al di sotto dei 2 gradi Kelvin della Nebulosa Boomerang.”

![](https://www.ictsecuritymagazine.com/wp-content/uploads/22The-coldest-place-in-the-universe.is-in-Quantum-Lab22.jpg)

“The coldest place in the universe…is in Quantum Lab”

Con questa suggestiva immagine, il docente del master in *Optics and Quantum Information* della Sapienza – il primo master europeo nel settore, nato dieci anni fa – introduce il pubblico del [Forum ICT Security](https://www.ictsecuritymagazine.com/eventi/forumictsecurity2025) in un viaggio affascinante attraverso venticinque anni di ricerca e sviluppo nelle tecnologie quantistiche, con particolare attenzione al contributo italiano ed europeo.

## Le origini: quando la fisica quantistica incontrò la sicurezza

La storia raccontata dallo speaker inizia ben prima dei computer quantistici. “La crittografia quantistica nasce nel 1971”, spiega il professore, “grazie a uno studente di dottorato, Stephen Wiesner, che ebbe un’idea rivoluzionaria: creare una banconota che non potesse essere falsificabile, sfruttando il principio di indeterminazione di Heisenberg.”

![](https://www.ictsecuritymagazine.com/wp-content/uploads/22Ode-to-Stephen-Wiesner22.jpg)

“Ode to Stephen Wiesner”

L’idea di Wiesner era tecnologicamente impossibile all’epoca – richiedeva sistemi in grado di immagazzinare stati quantistici per lunghi periodi – ma conteneva già il germe di quella che sarebbe diventata la moderna crittografia quantistica. “C’era però un problema fondamentale”, sottolinea l’esperto, “ancora non si sapeva se fosse possibile fare copie di stati quantistici.”

La risposta arrivò solo nel 1982 con il celebre **teorema del *no-cloning*** dimostrato da Wootters e Zurek: basandosi sulla linearità della meccanica quantistica – “l’equazione di Schrödinger è una pennellata michelangiolesca, bellissima ma lineare” – i due fisici dimostrarono che è impossibile costruire una macchina fotocopiatrice per stati quantistici sconosciuti.

“Nel mondo classico lavoriamo costantemente con fotocopiatrici”, osserva ironicamente il relatore. “Molti miei colleghi copiano sistematicamente quello che dicono gli altri. Ma nel mondo quantistico questo non è possibile, a meno di introdurre errori quantificabili.”

Questo principio fondamentale garantisce la sicurezza della comunicazione quantistica: qualsiasi tentativo di intercettazione introduce errori rilevabili, rendendo impossibile una copia perfetta dell’informazione senza essere scoperti.

## L’epoca d’oro: i workshop di Villa Gualino e la nascita dell’industria quantistica europea

Il professor Bovino condivide poi un momento storico fondamentale per la comunità scientifica europea: i *workshop* su *quantum computation* e *quantum communication* organizzati tra il 1993 e il 1998 a Villa Gualino, Torino, promossi dall’allora Elsag (gruppo Finmeccanica).

![](https://www.ictsecuritymagazine.com/wp-content/uploads/Workshop-Villa-Gualino-1993-1998.jpg)

Workshop Villa Gualino 1993-1998

“Tra questi quattro ‘ragazzotti’ che vedete nella foto”, indica lo speaker mostrando un’immagine d’epoca, “c’è un premio Nobel, Roger Penrose, c’è Gilles Brassard, c’è David Deutsch – che sembrava un vampiro perché viveva al buio – e Charles Bennett, l’inventore del teletrasporto quantistico.”

Questi incontri furono cruciali per lo sviluppo della fisica quantistica applicata. Bennett e Brassard avevano già sviluppato il protocollo [**BB84**](https://arxiv.org/abs/2312.05609) nel 1984, “semplicemente riprendendo l’idea di Wiesner e applicando il teorema del *no-cloning* che Wiesner non conosceva ancora.”

Il relatore racconta anche un aneddoto significativo: “Nel 2014, durante la prima riunione per la fondazione della *Quantum Flagship* europea, ho avuto la fortuna di vedere dal vivo i primi circuiti quantistici, i primi *qubit*. Ricordo la discussione con Rainer Blatt, professore tedesco, che contestava al giovane ricercatore di D-Wave sostenendo che tutto quello che aveva fatto non fosse quantistico. Qualche anno dopo D-Wave ha cominciato a vendere computer quantistici a un milione di euro l’uno. Qualcuno si sarà sbagliato.”

## Il contributo italiano: dai prototipi di laboratorio al Q-KeyMaker

“Voglio fare un po’ di nazionalismo, amor di patria”, dichiara apertamente il professore prima di illustrare il contributo italiano alle tecnologie quantistiche.

Nel **1998**, Elsag fu l’unica industria italiana – e una delle pochissime europee – a partecipare al primo progetto europeo sulla cr...