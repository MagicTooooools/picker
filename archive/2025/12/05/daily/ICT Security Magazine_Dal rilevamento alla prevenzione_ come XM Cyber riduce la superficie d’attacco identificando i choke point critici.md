---
title: Dal rilevamento alla prevenzione: come XM Cyber riduce la superficie d’attacco identificando i choke point critici
url: https://www.ictsecuritymagazine.com/articoli/xm-cyber/
source: ICT Security Magazine
date: 2025-12-05
fetch_date: 2025-12-06T03:12:44.034620
---

# Dal rilevamento alla prevenzione: come XM Cyber riduce la superficie d’attacco identificando i choke point critici

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

![Intervento di Andrea Lombardo (Ignition Italia) e Sebastien Serrano (XM Cyber) sul nuovo approccio CTEM per proteggere gli asset critici aziendali.](https://www.ictsecuritymagazine.com/wp-content/uploads/untitled-design-3_XX0qtfHb.png)

# Dal rilevamento alla prevenzione: come XM Cyber riduce la superficie d’attacco identificando i choke point critici

A cura di:[Sebastien Serrano e Andrea Lombardo](#molongui-disabled-link)  Ore 5 Dicembre 20253 Dicembre 2025

*Un approccio innovativo alla sicurezza delle infrastrutture che ribalta il paradigma tradizionale: concentrarsi sul 2% delle esposizioni che conta davvero*

Al [23° Forum ICT Security](https://www.ictsecuritymagazine.com/eventi/forumictsecurity2025), l’intervento **“Vuoi irrobustire la sicurezza della tua infrastruttura con il minimo effort?”** di Andrea Lombardo, Presale Engineer di Ignition Italia, e Sebastien Serrano, Channel Manager [XM Cyber](https://xmcyber.com/) per SEUR, Africa e Latam, ha presentato un approccio radicalmente diverso alla gestione della sicurezza aziendale: dalla logica della detection a quella della prevenzione strutturata.

## Il limite degli strumenti tradizionali: reagire non basta

Serrano ha aperto l’intervento evidenziando un problema fondamentale degli attuali sistemi di sicurezza: “Avete tutti strumenti orientati a detection, protection, response: firewall, EDR che prevengono l’ingresso di attori malevoli. Magari disponete di un SOC che monitora eventi sospetti e lancia contromisure con strumenti di orchestration.”

La questione, però, è che questi sistemi sono reattivi. “Ma nessuno di questi strumenti può aiutarvi a migliorare la vostra security posture, o dirvi quale sarebbe l’impatto se un attaccante vi visitasse, o come fare prevenzione, come rafforzare la sicurezza rendendo più difficile per gli attaccanti sfruttare le esposizioni presenti nella vostra infrastruttura.”

Ed è proprio qui che entra in gioco XM Cyber, con il suo approccio al Continuous Threat Exposure Management (CTEM).

## Una certezza scomoda: entrare è inevitabile

Lombardo ha introdotto il contesto di partenza con una premessa realistica: “Gli attaccanti che vogliono penetrare all’interno della nostra infrastruttura troveranno sempre una via di ingresso. In qualche modo questo è pressoché una certezza. L’unica cosa di cui dobbiamo assicurarci è che una volta dentro non raggiungano ciò che è veramente rilevante per la nostra azienda.”

Il concetto chiave è semplice ma potente: “Entrare non deve significare ottenere.”

## Il paradosso delle priorità: quando il 74% è irrilevante

![](https://www.ictsecuritymagazine.com/wp-content/uploads/I-dati-alla-base-dellapproccio-XM-Cyber.png)

I dati alla base dell’approccio XM Cyber

I dati presentati da Lombardo rivelano una dispersione di risorse preoccupante: “Il 74% delle esposizioni non sono direttamente correlate ad asset critici. Non sapendolo, le imprese continuano a concentrarsi su questi, disperdendo risorse economiche e tempo.”

Ma ecco il dato più significativo: “Le stesse imprese, con le stesse risorse economiche, con lo stesso budget, potrebbero eliminare tutti i percorsi di attacco ad asset critici. Perché? Perché solo il 2% delle esposizioni si appoggia a quelli che XM Cyber definisce come choke point critici.”

Secondo il “2024 State of Exposure Management Report” di XM Cyber, questo 2% rappresenta i punti nevralgici: neutralizzando questi, si eliminano tutti i possibili percorsi verso gli asset critici.

## La value proposition di XM Cyber: vedere l’invisibile

Lombardo ha spiegato la proposta di valore della piattaforma: “XM Cyber si propone di rilevare in tempo continuo dove e in che modo gli asset critici possono essere compromessi dentro la nostra infrastruttura. Fornisce indicazioni chiare e concretamente applicabili per la remediation, contribuendo a rafforzare in modo deciso e strutturato la postura di sicurezza dell’impresa.”

### Il digital twin: simulare senza stressare

![](https://www.ictsecuritymagazine.com/wp-content/uploads/Come-funziona-il-digital-twin-e-la-simulazione-degli-attacchi.png)

Come funziona il digital twin e la simulazione degli attacchi

L’innovazione tecnologica centrale di XM Cyber è il “digital twin”, una replica virtuale dell’intera infrastruttura aziendale. “Questo viene fatto grazie a un’innovazione molto importante che XM Cyber propone, ovvero quella del digital twin. Il digital twin non è altro che una copia virtuale di tutta l’infrastruttura aziendale,” ha spiegato Lombardo.

Il vantaggio operativo è immediato: “Grazie a questo è possibile sfruttare il continuous monitoring dei percorsi verso i critical asset, fondamentalmente bombardare quella che è l’infrastruttura virtuale, quella fittizia creata appositamente da XM Cyber, evitando ed eliminando praticamente del tutto eventuali rischi di disruption.”

La creazione del digital twin avviene attraverso “l’installazione di sensori nei data center o server principali della nostra infrastruttura.” Questi sensori “rilevano elementi come software installati, attività utente, permessi, configurazioni ed eventi rilevanti a livello di sistema,” costruendo una mappa dettagliata senza interferire con le operazioni quotidiane.

## Il battleground: visualizzare l’attacco prima che accada

Durante la demo live, Lombardo ha mostrato il cuore della piattaforma: il “Battleground”. “La piattaforma costruisce quello che è un cosiddetto grafo d’attacco, in cui vengono ra...