---
title: Resilienza IT/OT per la NIS2: dall’esperienza nel settore militare alla protezione delle infrastrutture critiche civili dalla vita reale alla cyber resilience
url: https://www.ictsecuritymagazine.com/articoli/resilienza-it-ot/
source: ICT Security Magazine
date: 2025-12-11
fetch_date: 2025-12-12T03:26:05.148278
---

# Resilienza IT/OT per la NIS2: dall’esperienza nel settore militare alla protezione delle infrastrutture critiche civili dalla vita reale alla cyber resilience

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

![](https://www.ictsecuritymagazine.com/wp-content/uploads/untitled-design-1_4PsUDFKs.png)

# Resilienza IT/OT per la NIS2: dall’esperienza nel settore militare alla protezione delle infrastrutture critiche civili dalla vita reale alla cyber resilience

A cura di:[Fabiana e Nicola Mugnato](#molongui-disabled-link)  Ore 11 Dicembre 202510 Dicembre 2025

*L’intervento “Autonomia operativa in ambienti critici: Resilienza IT/OT per la NIS2” di Nicola Mugnato, CTO e Co-Founder di Gyala, al 23° Forum ICT Security ha illustrato come le lezioni apprese dalla difesa militare possano trasformare l’approccio alla cybersecurity delle infrastrutture critiche.*

La Direttiva NIS2 rappresenta oggi una sfida impellente per le aziende italiane. Ma quali sono le implicazioni operative concrete per chi gestisce infrastrutture critiche, specialmente quando la complessità dei sistemi OT si aggiunge a quella tradizionale dell’IT? Nicola Mugnato, CTO e Co-Founder di [Gyala](https://gyala.com/), ha affrontato questa questione durante il [23° Forum ICT Security](https://www.ictsecuritymagazine.com/eventi/forumictsecurity2025) tenutosi a Roma, offrendo un punto di vista originale che nasce dall’esperienza maturata nel contesto della difesa militare.

## L’evoluzione dalla NIS1 alla NIS2: uniformare la resilienza europea

L’intervento ha preso le mosse dall’analisi degli obiettivi che hanno portato l’Europa a modificare la precedente direttiva. Come ha spiegato il relatore, la NIS1 era stata concepita per garantire una capacità abbastanza uniforme di resilienza a livello europeo e favorire lo scambio di informazioni sulle minacce tra le diverse nazioni. Tuttavia, ogni Stato membro l’aveva interpretata in modo *leggermente* diverso, sia nella definizione delle organizzazioni dei servizi essenziali, sia soprattutto nell’imposizione di requisiti di cybersecurity che variavano significativamente da paese a paese.

Questa disomogeneità nell’implementazione ha spinto il legislatore europeo a intervenire con la NIS2, che introduce categorie molto precise di servizi critici ed estremamente critici, e soprattutto definisce obblighi puntuali per le singole nazioni. Un elemento centrale della nuova direttiva, come sottolineato durante la presentazione, è l’approccio multirischio: non si tratta più di valutare soltanto l’aspetto strettamente cyber, ma anche quello operativo che le infrastrutture devono garantire.

![resilienza it ](https://www.ictsecuritymagazine.com/wp-content/uploads/22Direttiva-NIS2-Obiettivi-Obblighi-A-chi-e-rivolta22-700x392.png)

“Direttiva NIS2: Obiettivi, Obblighi, A chi è rivolta”

Il Decreto Legislativo 138 del settembre 2024 ha recepito la direttiva in Italia, suddividendo i soggetti interessati in quattro allegati: i primi due definiscono i settori ad alta criticità (energia, trasporti, banche, sanità, acqua potabile) e i settori critici (servizi postali, gestione rifiuti, produzione alimentare). Gli altri due allegati riguardano la pubblica amministrazione, con le amministrazioni centrali e regionali considerate essenziali, mentre comuni sotto i 100.000 abitanti e altri enti rientrano tra i soggetti importanti.

## Due scenari a confronto: la PA centrale e la centrale elettrica

Per illustrare concretamente gli impatti della direttiva, Mugnato ha proposto un’analisi comparativa tra due tipologie di infrastrutture: una pubblica amministrazione centrale – usando come esempio un ente che gestisce dati contributivi e pensionistici – e un impianto di produzione di energia elettrica.

Nel primo caso, l’infrastruttura risulta relativamente centralizzata: un headquarter con data center centrali, eventualmente filiali periferiche, e sistemi IT che devono principalmente gestire dati; considerando anche Le terze parti che supportano l’esercizio di questi servizi e che sono tipicamente collegate alle infrastrutture centralizzate.

![resilienza it](https://www.ictsecuritymagazine.com/wp-content/uploads/Infrastruttura-IT-Company-–-Pubblica-Amministrazione-Centrale-700x396.png)

Infrastruttura IT Company – Pubblica Amministrazione Centrale

La situazione si complica notevolmente quando si passa a considerare un’azienda che produce energia elettrica. Qui, oltre alla componente IT per la gestione amministrativa, la fatturazione e i rapporti con i clienti, esistono numerose infrastrutture OT indipendenti distribuite sul territorio che devono garantire la produzione effettiva. All’interno di ciascun impianto, la parte operativa deve gestire una serie di sottosistemi quasi indipendenti: dalla produzione del vapore o dei gas che alimentano le turbine, alla gestione della turbina stessa, fino al controllo dell’alta tensione.

![resilienza it](https://www.ictsecuritymagazine.com/wp-content/uploads/Infrastruttura-OT-Company-Centrale-Elettrica-700x394.png)

Infrastruttura OT Company – Centrale Elettrica

Un aspetto cruciale evidenziato durante l’intervento riguarda le terze parti. Nel mondo IT, è leggermente più semplice imporre requisiti alla propria supply chain, se sono piccole aziende. Mentre in caso di multinazionali e particolarmente nel mondo OT, invece, ci si confronta con aziende che gestiscono centinaia di impianti nel mondo e impongono le proprie policy e procedure di accesso. Come ha osservato il relatore: “Andare a dire al fornitore ‘tu per entrare nel nostro impianto usi il mio firewall con la mia autenticazione’ è impossibile”. C’è da dire che queste grandi aziende applicano nor...