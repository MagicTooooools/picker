---
title: CERT-AGID 6–12 dicembre: cresce l’uso di Figma e Webflow nel phishing
url: https://www.securityinfo.it/2025/12/15/cert-agid-6-12-dicembre-figma-webflow-phishing/
source: Over Security - Cybersecurity news aggregator
date: 2025-12-15
fetch_date: 2025-12-16T03:27:14.386395
---

# CERT-AGID 6–12 dicembre: cresce l’uso di Figma e Webflow nel phishing

Aggiornamenti recenti Dicembre 15th, 2025 2:32 PM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [L’IA al centro delle strategie di cybersecurity future: le previsioni di Crowdstrike](https://www.securityinfo.it/2025/12/15/ia-al-centro-delle-strategie-di-cybersecurity-future-le-previsioni-di-crowdstrike/)
* [CERT-AGID 6–12 dicembre: cresce l’uso di Figma e Webflow nel phishing](https://www.securityinfo.it/2025/12/15/cert-agid-6-12-dicembre-figma-webflow-phishing/)
* [Apple interviene su due zero-day sfruttati attivamente in attacchi mirati](https://www.securityinfo.it/2025/12/12/apple-interviene-su-due-zero-day-sfruttati-attivamente-in-attacchi-mirati/)
* [Misterioso guasto satellitare: centinaia di Porsche “bloccate” in Russia](https://www.securityinfo.it/2025/12/12/misterioso-guasto-satellitare-centinaia-di-porsche-bloccate-in-russia/)
* [Patch Tuesday, Microsoft risolve una vulnerabilità già sfruttata e due zero-day](https://www.securityinfo.it/2025/12/11/patch-tuesday-microsoft-risolve-una-vulnerabilita-gia-sfruttata-e-due-zero-day/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## CERT-AGID 6–12 dicembre: cresce l’uso di Figma e Webflow nel phishing

Dic 15, 2025  [Stefano Silvestri](https://www.securityinfo.it/author/stefano-silvestri/ "Articoli scritti da Stefano Silvestri")
 [Attacchi](https://www.securityinfo.it/category/news/attachi/), [Hacking](https://www.securityinfo.it/category/news/hacking-news/), [In evidenza](https://www.securityinfo.it/category/in-evidenza/), [Intrusione](https://www.securityinfo.it/category/news/intrusione/), [Leaks](https://www.securityinfo.it/category/news/leaks-news/), [Malware](https://www.securityinfo.it/category/news/malware-news/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [Phishing](https://www.securityinfo.it/category/news/phishing/), [Privacy](https://www.securityinfo.it/category/news/privacy-news/), [Scenario](https://www.securityinfo.it/category/news/scenario-news/), [Tecnologia](https://www.securityinfo.it/category/news/tecnologia-news/), [Vulnerabilità](https://www.securityinfo.it/category/news/vulnerabilita/)
 [0](https://www.securityinfo.it/2025/12/15/cert-agid-6-12-dicembre-figma-webflow-phishing/#respond)

---

Nel periodo compreso tra il 6 e il 12 dicembre, il **CERT-AGID** ha rilevato e analizzato **62 campagne malevole** che hanno interessato il territorio italiano.

Di queste, **25 hanno avuto obiettivi specificamente italiani**, mentre **37 campagne di natura generica** hanno comunque coinvolto utenti e organizzazioni nel Paese.

Nel complesso, sono stati messi a disposizione degli enti accreditati **1.293 indicatori di compromissione (IoC)**.

### I temi della settimana

Sono **22 i temi** sfruttati per la diffusione di malware e phishing, con la consueta attenzione su temi quali **banking, ordini, verifiche e pagamenti**.

![](https://www.securityinfo.it/wp-content/uploads/2025/12/CERT-AGID.jpg)

Il CERT-AGID ha rilevato 62 campagne malevole in Italia, ed emesso 1.293 indicatori di compromissione.

Il **tema Banking** è stato utilizzato in sette campagne malware generiche finalizzate alla diffusione di **FvncBot, ClayRat, Anatsa, Albiriox, DroidLock e PhantomStealer**, tutte mirate al furto di credenziali e informazioni finanziarie, in particolare su dispositivi mobili.

Parallelamente è stata osservata una campagna di phishing italiana ai danni di **Intesa Sanpaolo**, che conferma l’attenzione costante verso i clienti bancari.

Il **tema Ordine** ha interessato cinque campagne, sia italiane che internazionali, tutte orientate alla distribuzione di malware come **AgentTesla, FormBook, PhantomStealer, XWorm e Remcos**.

Lo stesso tema è stato sfruttato anche in due operazioni di phishing rivolte a utenti **OneDrive** e a servizi di **webmail generici**, sfruttando la consueta leva degli acquisti e delle spedizioni.

Il **tema Verifica** è comparso in cinque campagne di phishing, due delle quali italiane, che hanno abusato del nome di **American Express, Roundcube, Nexi e cPanel**, simulando richieste di controllo o aggiornamento degli account per indurre le vittime a inserire le proprie credenziali.

Il **tema Pagamenti**, osservato in quattro campagne di phishing, ha preso di mira **DocuSign, Autostrade per l’Italia e InfoCert.** Una campagna generica parallela ha invece diffuso il malware **DarkCloud.**

Tra gli **eventi di particolare interesse**, il CERT-AGID segnala una campagna di phishing che sfrutta nome e logo della **Polizia di Stato** per sottrarre credenziali email.

L’operazione si distingue per l’uso di un **endpoint API di Webflow**, utilizzato dagli attaccanti per ottenere in modo automatico i dati inseriti dalle vittime.

![](https://www.securityinfo.it/wp-content/uploads/2025/12/CERT-AGID-temi-1.png)

Fonte: CERT-AGID

È stata inoltre rilevata una campagna mirata contro **studenti e personale di atenei italiani**, che utilizza come esca una mail con oggetto “R: Urgente – Elenco dei borsisti”.

Il link presente nel messaggio conduce a una pagina che replica il logo del **Ministero dell’Università e della Ricerca (MUR)** e successivamente reindirizza verso un falso portale di login Microsoft, dove avviene il furto delle credenziali istituzionali.

Infine, a partire dall’8 dicembre, è in corso una campagna che sfrutta **account email compromessi della Pubblica Amministrazione** per colpire in modo massivo altri destinatari appartenenti alla PA, mediante invii in **CCN**.

I messaggi contengono allegati PDF con link a risorse ospitate su **Figma**, sfruttando la fiducia nella filiera istituzionale per sottrarre credenziali o diffondere ulteriori payload malevoli.

### Malware della settimana

Nel corso della settimana sono state individuate **14 famiglie di malware** attive in Italia.

**AgentTesla** è stato osservato in una campagna italiana a tema “Fattura” e in quattro campagne generiche legate a “Ordine”, “Fattura”, “Contratti” e “Prezzi”, veicolate tramite allegati **TAR, RAR e LZH**.

**FormBook** ha colpito attraverso una campagna italiana a tema “Ordine” con allegato **DOCX** e due campagne generiche “Prezzi” distribuite tramite **RAR e XLSX**.

![](https://www.securityinfo.it/wp-content/uploads/2025/12/CERT-AGID-malware-1.png)

Fonte: CERT-AGID

**Remcos** è stato utilizzato in una campagna italiana e in due generiche a tema “Booking” e “Fattura”, veicolate con allegati **DOCX e 7Z**.

**DarkCloud** compare in due campagne generiche a tema “Prezzi” e “Pagamenti”, mentre **Guloader** è stato osservato in una campagna italiana “Contratti” e in una generica “Delivery”.

**PhantomStealer** è stato individuato in due campagne generiche che hanno sfruttato i temi “Banking” e “Ordine”. In entrambi i casi il malware è stato distribuito tramite email contenenti allegati RAR.

Rilevante anche la presenza di numerose campagne malware per **dispositivi Android**, che dif...