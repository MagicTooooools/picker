---
title: Crittografia post-quantistica: tra minacce concrete e opportunità rivoluzionarie
url: https://www.ictsecuritymagazine.com/articoli/crittografia-post-quantistica-minacce/
source: ICT Security Magazine
date: 2025-12-06
fetch_date: 2025-12-07T03:28:17.877249
---

# Crittografia post-quantistica: tra minacce concrete e opportunità rivoluzionarie

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

![](https://www.ictsecuritymagazine.com/wp-content/uploads/untitled-design-1_XdOEvnXO.png)

# Crittografia post-quantistica: tra minacce concrete e opportunità rivoluzionarie

A cura di:[Daniele Venturi](#molongui-disabled-link)  Ore 6 Dicembre 20255 Dicembre 2025

*Al Forum ICT Security 2025, Daniele Venturi dell’Università Sapienza traccia la roadmap di una rivoluzione crittografica già in corso. Quando il quantum computing diventerà realtà, i nostri sistemi di sicurezza attuali potrebbero crollare in pochi istanti. Ma la sfida quantistica nasconde anche opportunità straordinarie che cambieranno per sempre il modo in cui proteggiamo i dati.*

L’intervento del professor Daniele Venturi, ordinario presso il Dipartimento di Informatica dell’Università di Roma Sapienza, ha aperto uno squarcio sul futuro della cybersecurity nell’era quantistica. Durante la 23ª edizione [del Forum ICT Security, tenutosi a Roma il 19-20 novembre 2025](https://www.ictsecuritymagazine.com/eventi/forumictsecurity2025), il relatore ha presentato un quadro complesso dove minacce e opportunità si intrecciano, delineando scenari che vanno ben oltre la semplice sostituzione degli algoritmi crittografici attuali.

Il titolo dell’intervento, “Crittografia (Post-)Quantistica: Sfide ed Opportunità”, racchiude già la duplice natura della rivoluzione in corso: da un lato la necessità urgente di proteggere i sistemi esistenti, dall’altro le straordinarie possibilità tecnologiche che le nuove assunzioni matematiche ci offrono.

## Il paradigma della sicurezza dimostrabile: le fondamenta della crittografia moderna

“La crittografia moderna si basa su quello che chiamiamo il paradigma della sicurezza dimostrabile”, ha esordito Venturi, richiamando le pietre miliari poste da Shafi Goldwasser e Silvio Micali negli anni Ottanta. L’idea fondamentale è avere una **prova matematica rigorosa** della sicurezza di un crittosistema, non basarsi solo su intuizioni o test empirici.

![crittografia post-quantistica](https://www.ictsecuritymagazine.com/wp-content/uploads/Crittografia-classica-Schema-del-paradigma-della-sicurezza-dimostrabile.png)

Crittografia classica – Schema del paradigma della sicurezza dimostrabile

Il primo passo è definire con precisione cosa significa che un cifrario o uno schema di firma è sicuro. Una volta stabilita la definizione, si procede alla dimostrazione matematica, che può avvenire in due modalità: **incondizionata** (è vera sempre, punto) oppure **condizionata** a specifiche assunzioni matematiche.

“Violare la sicurezza del sistema diventa equivalente a violare l’assunzione X”, ha spiegato l’esperto. Gli esempi classici di queste assunzioni sono la difficoltà computazionale di fattorizzare grandi numeri interi o calcolare logaritmi discreti in gruppi finiti: problemi su cui generazioni di matematici si sono arrovellate per centinaia di anni senza trovare algoritmi efficienti.

Questa solidità matematica ci rende sicuri: se esistesse un attacco efficace contro RSA o altri sistemi, avremmo automaticamente scoperto come fattorizzare numeri interi rapidamente, il “Santo Graal” della teoria dei numeri che i matematici inseguono da secoli.

## L’algoritmo di Shor: quando la minaccia quantistica diventa concreta

In questo scenario consolidato irrompe la computazione quantistica. L’algoritmo di Shor, presentato da Peter Shor nei primi anni Novanta, ha dimostrato che un calcolatore quantistico sufficientemente potente può fattorizzare numeri interi e risolvere il problema del logaritmo discreto in **tempo polinomiale** – una velocità che renderebbe inutili gran parte dei sistemi crittografici attuali.

“Fattorizzare un intero di 1.024 bit richiede circa 2.050 qubit logici e miliardi di *gate* quantistici”, ha precisato Venturi, sottolineando che siamo ancora molto lontani da questo obiettivo tecnologico. Il record attuale di implementazione reale dell’algoritmo di Shor è la fattorizzazione del numero 21, senza progressi significativi negli ultimi dieci anni.

Eppure il NIST (National Institute of Standards and Technology) statunitense ha già avviato e in gran parte completato il processo di standardizzazione dei crittosistemi resistenti agli attacchi quantistici. Il motivo di questa apparente urgenza? Il principio precauzionale sintetizzato nell’espressione inglese *“better safe than sorry”* (meglio prevenire che curare).

“Gli attacchi quantistici potrebbero già stare avvenendo in questo momento”, ha ammonito il relatore con tono grave. “Un attaccante potrebbe raccogliere oggi grandi quantità di dati cifrati per decifrarli domani, quando i computer quantistici saranno finalmente disponibili”. Uno scenario noto come *“harvest now, decrypt later”* (raccogli ora, decifra poi) che rende urgente la migrazione verso algoritmi post-quantistici anche prima che i computer quantistici operativi esistano.

## Post-quantistica versus quantistica: una distinzione cruciale

Lo speaker ha tenuto a chiarire una distinzione fondamentale, spesso confusa nel dibattito pubblico e nelle comunicazioni commerciali.

![crittografia post-quantistica](https://www.ictsecuritymagazine.com/wp-content/uploads/Distinzione-tra-crittografia-post-quantistica-e-quantistica.png)

Distinzione tra crittografia post-quantistica e quantistica

Nella **crittografia post-quantistica**, Alice e Bob (mittente e destinatario, secondo la nomenclatura classica) utilizzano computer tradizionali e scambiano messaggi classici attrav...