---
title: La cybersecurity per le PMI italiane: una sfida di risorse e priorità
url: https://www.ictsecuritymagazine.com/articoli/cybersecurity-per-le-pmi/
source: ICT Security Magazine
date: 2026-01-12
fetch_date: 2026-01-13T03:33:54.694209
---

# La cybersecurity per le PMI italiane: una sfida di risorse e priorità

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

![Cybersecurity per le PMI italiane a budget ridotto](https://www.ictsecuritymagazine.com/wp-content/uploads/Cybersecurity-per-le-PMI-Italiane.jpeg)

# La cybersecurity per le PMI italiane: una sfida di risorse e priorità

A cura di:[Lorenzo Giustiniani](#molongui-disabled-link)  Ore 12 Gennaio 2026

La cybersecurity per le PMI italiane rappresenta oggi un paradosso: tutti ne riconoscono l’importanza, pochi la traducono in azioni concrete. Non per negligenza, ma per una combinazione di fattori che vanno dalla scarsità di budget alla difficoltà di orientarsi in un panorama tecnologico in costante evoluzione. Eppure, proprio le realtà più piccole sono quelle che rischiano di più: un singolo attacco può compromettere anni di lavoro e relazioni commerciali. Ecco perché serve un cambio di prospettiva.

## Cybersecurity per le PMI: la minaccia corre, i budget restano fermi

Aprendo un telegiornale, sfogliando un quotidiano o navigando su una rivista di settore, non passa giorno senza leggere di un attacco informatico ai danni di una grande azienda o di un’istituzione pubblica. Ciò che un tempo era considerato un evento eccezionale, oggi è diventato la norma: la cosiddetta *CyberWar* è ormai un fronte stabile delle tensioni internazionali. Non serve guardare lontano: lo abbiamo visto con il conflitto russo-ucraino, in cui i cyber attacchi hanno affiancato le azioni militari tradizionali, ma anche in attacchi sempre più sofisticati a infrastrutture critiche in Europa, Italia compresa.

Eppure, nonostante questa costante esposizione mediatica e il bombardamento di notizie su ransomware, data breach e furti di identità digitali, quando si parla di **investimenti in sicurezza informatica**, i budget restano sorprendentemente limitati.
 Allora la domanda sorge spontanea: **il problema non esiste o semplicemente non è percepito?**

La risposta è più semplice di quanto sembri: le aziende provano a restare aggiornate, ma l’evoluzione tecnologica alimentata oggi dall’intelligenza artificiale, che viene ormai impiegata anche per ottimizzare e automatizzare gli attacchi, corre molto più veloce della capacità di adattamento di sistemi e persone.

Per misurare questa crescita basta uno sguardo ai numeri: secondo [i dati del NIST National Vulnerability Database (NVD)](https://nvd.nist.gov/general/nvd-dashboard), nel 2023 sono state pubblicate 28.818 nuove Common Vulnerabilities and Exposures (CVE), salite a oltre 40.000 nel 2024 – un incremento del 38%. Le proiezioni per il 2025, basate sul trend del primo semestre, indicano un possibile superamento delle 50.000 vulnerabilità annue.

Non sono semplici statistiche: rappresentano la misura del ritmo con cui vengono riscontrate nuove vulnerabilità, ogni giorno, su sistemi vecchi e nuovi. Un trend che racconta, da solo, quanto la superficie d’attacco digitale si stia espandendo. Non sono semplici statistiche: rappresentano la misura del ritmo con cui vengono riscontrate nuove vulnerabilità, ogni giorno, su sistemi vecchi e nuovi. Un trend che racconta, da solo, quanto la superficie d’attacco digitale si stia espandendo.

## I tre pilastri della difesa

Come affrontare un’evoluzione così rapida e complessa? Le fondamenta della sicurezza digitale possono essere riassunte in tre pilastri, apparentemente semplici ma spesso trascurati:

1. **Fattore umano** – Formare costantemente il personale sulle tematiche di cybersecurity.
2. **Asset Management** – Mappare e prioritizzare i beni aziendali, digitali e fisici.
3. **Aggiornamento continuo** – Mantenere sistemi, software e infrastrutture sempre allineati alle ultime versioni e patch di sicurezza.

#### **Formazione cybersecurity: il fattore umano e il social engineering**

**Il primo pilastro è, da sempre, il più fragile.** Il *fattore umano* resta il vero motore di ogni organizzazione, ma anche il suo anello debole.
 Chi lavora sotto pressione, tra scadenze e obiettivi, è più esposto a truffe informatiche e tecniche di *social engineering*.
 L’espressione “abbiamo sempre fatto così” spesso è il segnale d’allarme più evidente: indica un’abitudine cristallizzata, una barriera mentale al cambiamento e, soprattutto, una **sottovalutazione del rischio**.

Pensiamo a una truffa sempre più diffusa: un’azienda riceve una mail apparentemente autentica da un fornitore o cliente storico, con la richiesta di modificare l’IBAN per futuri pagamenti. La comunicazione è perfetta, la firma digitale ricorda quella genuina, l’indirizzo email differisce solo di un carattere o peggio ancora, è proprio inviata dall’email del mittente originale. Bastano pochi secondi di distrazione e un pagamento importante finisce su un conto estero non recuperabile.
 Eppure, con una formazione adeguata e una semplice *procedura di verifica interna*, basterebbe una telefonata di conferma per evitare centinaia di migliaia di euro di danni.

Proprio per questo, gli esperti sottolineano che **la cultura della sicurezza** deve diventare parte integrante del DNA aziendale, al pari della qualità o della sicurezza sul lavoro. Investire in formazione continua – anche con *simulazioni di phishing* e scenari realistici – è spesso più efficace di qualsiasi firewall di ultima generazione.

#### **Asset management IT: mappare l’infrastruttura per difenderla**

**Secondo pilastro: conoscere ciò che si ha.**
 Può sembrare scontato, ma in molte aziende l’elenco dei dispositivi esiste solo nei libri contabili, aggiornati dal reparto amministra...