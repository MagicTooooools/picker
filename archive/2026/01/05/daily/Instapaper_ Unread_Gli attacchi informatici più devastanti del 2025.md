---
title: Gli attacchi informatici più devastanti del 2025
url: https://www.wired.it/article/attacchi-informatici-piu-devastanti-2025/
source: Instapaper: Unread
date: 2026-01-05
fetch_date: 2026-01-06T03:31:46.378549
---

# Gli attacchi informatici più devastanti del 2025

[Skip to main content](#main-content)

Apri il menu di navigazione

Menu

[![Wired Italia](/verso/static/wired-us/assets/logo-header.svg)](/)

Gli attacchi informatici più devastanti del 2025

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

More*Chevron*

[Cerca

Cerca](/search/)

* [Scienza](/scienza/)
* [Economia](/economia/)
* [Cultura](/cultura/)
* [Gadget](/gadget/)
* [Security](/security/)
* [Diritti](/diritti/)
* [Idee](/idee/)
* [Video](/video/)
* [Podcast](/podcast-wired/)
* [Wired Consiglia](/wired-consiglia/)

[Lily Hay Newman](/contributor/lily-hay-newman/)

[Security](/security/)

31.12.2025

# Gli attacchi informatici più devastanti del 2025

Abbiamo raccolto le peggiori violazioni dell'anno tra ransomware, fughe di dati ed estorsioni che hanno colpito tra gli altri università, aziende e istituzioni

![Gli attacchi informatici peggiori dell'anno](https://media-assets.wired.it/photos/69550ab26119367e39c6d9c1/16:9/w_2560%2Cc_limit/quiz.png)

Gli attacchi informatici che hanno segnato il 2025WIRED Staff; Getty Images

Il 2025 è stato un **anno anomalo per il cyberspazio**. Negli Stati Uniti, il presidente [Donald Trump](https://www.wired.it/article/trump-ai-ordine-esecutivo-regolamentazione-stati/) e la sua amministrazione hanno avviato iniziative di politica estera e cambiamenti profondi nel funzionamento del governo federale, con conseguenze geopolitiche rilevanti. Sullo sfondo, però, un rumore costante non ha mai smesso di farsi sentire: quello delle **violazioni dei dati**, delle **fughe di informazioni**, degli **attacchi [ransomware](https://www.wired.it/article/ransomware-tool-google-drive-intelligenza-artificiale-come-funziona-limiti/)**, dei casi di **estorsione digitale** e degli **attacchi informatici sostenuti dagli stati**, che ormai sono diventati parte della quotidianità.

Ripercorriamo gli episodi più significativi dell’anno tra **violazioni**, **campagne di hacking** e **attacchi digitali su larga scala**.

## Le violazioni di Salesforce

Nel corso dell’anno, criminali informatici sono riusciti a sottrarre dati al colosso del cloud **Salesforce** in **almeno due violazioni**, senza però compromettere direttamente i suoi sistemi. Gli attacchi hanno preso di mira **servizi di terze parti**, tra cui [**Gainsight**](https://www.gainsight.com/blog/supporting-our-customers-and-community-an-update-on-the-recent-security-advisory-related-to-gainsight/) e [**Salesloft**](https://trust.salesloft.com/?uid=Drift%2FSalesforce+Security+Notification).

Ad agosto, il Threat Intelligence Group di Google [ha pubblicato](https://cloud.google.com/blog/topics/threat-intelligence/data-theft-salesforce-instances-via-salesloft-drift) un’analisi sulla campagna, spiegando che **alcuni dati di Google Workspace** erano stati compromessi nell’ambito della violazione della piattaforma **Salesloft Drift**. Pur non trattandosi di un attacco diretto a Google Workspace, l’episodio ha rappresentato un caso raro di esposizione dei dati dei clienti di Alphabet.

Tra le altre aziende colpite figurano Cloudflare, Docusign, Verizon, Workday, Cisco, [LinkedIn](https://www.wired.it/article/come-opporre-uso-dati-ai-linkedin-opt-out/), Bugcrowd, Proofpoint, GitLab, SonicWall, Adidas, Louis Vuitton e Chanel. Anche l’agenzia di informazioni creditizie [**TransUnion** ha subito una violazione](https://www.cnet.com/tech/services-and-software/more-than-4-4-million-exposed-in-credit-bureau-transunion-breach/) apparentemente collegata alla stessa campagna, che ha esposto i dati di **4,4 milioni di persone***.*

La serie di attacchi è attribuita a un gruppo noto come **Scattered Lapsus$ Hunters**, che sembra riunire elementi dei gruppi **Scattered Spider**, **Lapsus$** e **ShinyHunters**. I ricercatori [precisano](https://levelblue.com/blogs/spiderlabs-blog/scattered-lapsuss-hunters-anatomy-of-a-federated-cybercriminal-brand) però che non si tratta di un’evoluzione diretta delle tre organizzazioni. In ogni caso, Scattered Lapsus$ Hunters gestisce un sito per la [diffusione dei dati rubati](https://techcrunch.com/2025/10/03/hacking-group-claims-theft-of-1-billion-records-from-salesforce-customer-databases/), che utilizza per portare avanti attacchi estorsioni.

## La campagna di Clop contro Oracle E-Business

Il gruppo ransomware **Clop** è noto per l'esteso sfruttamento di vulnerabilità informatiche a fini di violazione dei dati ed estorsione. Negli ultimi anni le sue operazioni hanno colpito **un numero elevatissimo di vittime**, sia tra aziende private che tra enti governativi. Anche nel 2025 il gruppo è stato attivo, sfruttando una vulnerabilità nella piattaforma di gestione interna **Oracle E-Business** per [sottrarre dati a numerose aziende e organizzazioni](https://cloud.google.com/blog/topics/threat-intelligence/oracle-ebusiness-suite-zero-day-exploitation).

Nel corso della campagna, Clop è riuscito a sottrarre **dati di dipendenti di diverse società**, incluse **informazioni personali di dirigenti**, utilizzandoli poi per inviare email e altre comunicazioni minacciose ai vertici aziendali. Il gruppo ha avanzato **richieste di riscatto da milioni di dollari** in cambio dell'eliminazione dei dati.

All’inizio di ottobre [Oracle è intervenuta](https://blogs.oracle.com/security/apply-july-2025-cpu) per correggere la vulnerabilità, che nel frattempo però Clop aveva già sfruttato per sottrarre dati a **ospedali e organizzazioni sanitarie**, **aziende nel settore dei media** come il [*Washington Post*](https://www.maine.gov/agviewer/content/ag/985235c7-cb95-4be2-8792-a1252b4f8318/12a31419-4ed0-41ba-a045-2593908ba368.html) e **atenei** come l'Università della Pennsylvania.

## Gli attacchi alle università americane

All’inizio di novembre, l’**Università della Pennsylvania** [ha reso noto](https://university-communications.upenn.edu/data-incident) di aver subito una violazione dei dati [alla fine di ottobre](https://www.thedp.com/article/2025/10/penn-gse-emails-we-got-hacked-subject-security-breach), che ha coinvolto **informazioni personali** — in alcuni casi risalenti a molti anni, o addirittura a decenni prima — di studenti, ex studenti e donatori. I dati comprendevano anche **documenti interni** e alcune **informazioni finanziarie**. L’incidente è stato causato da un **attacco di phishing**: l’autore ha inviato email in massa a studenti ed ex studenti, descrivendo Penn come “*woke*”. Secondo quanto riportato da *The Verge*, tuttavia, la motivazione finale dell’attacco potrebbe essere stata di **natura economica**.

A novembre, **Harvard** [ha dichiarato](https://www.huit.harvard.edu/cyberincident) che i sistemi di un suo ufficio erano stati compromessi da un “***attacco di phishing telefonico***”. L’incidente ha coinvolto informazioni personali di ex studenti, dei loro partner, di donatori, dei genitori di studenti attuali e passati, oltre che di alcuni studenti in corso, docenti e membri dello staff. I dati sottratti includevano **indirizzi email**, **numeri di telefono**, **indirizzi fisici**, **registri di partecipazione a eventi**, informazioni sulle donazioni all’università e altri dettagli legati ad attività di raccolta fond**i**. Nello stesso mese, anche l’[**Università di Princeton**](https://paw.princeton.edu/article/princeton-database-breached-targeted-phishing-incident) è stata colpita da un attacco simile, sebbene con un impatto apparentemente minore.

Nel corso dell’anno, la [**New York University**](https://www.nyu.edu/about/news-publications/news/2025/june/statement-by-nyu-spokesperson-john-beckman-on-march-2025-cyberse.html) ha subito una violazione a marzo, la [**Columbia University**](https://www.cuit.columbia.edu/cyber-incident) a giugno e l’[**Università di Phoenix**](https://www.phoenix.edu/media-center.html) ad agosto, in un incidente che potrebbe aver...