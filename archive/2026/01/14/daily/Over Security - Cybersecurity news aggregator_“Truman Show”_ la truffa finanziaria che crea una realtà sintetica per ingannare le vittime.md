---
title: “Truman Show”: la truffa finanziaria che crea una realtà sintetica per ingannare le vittime
url: https://www.securityinfo.it/2026/01/14/truman-show-la-truffa-finanziaria-che-crea-una-realta-sintetica-per-ingannare-le-vittime/
source: Over Security - Cybersecurity news aggregator
date: 2026-01-14
fetch_date: 2026-01-15T03:34:21.736486
---

# “Truman Show”: la truffa finanziaria che crea una realtà sintetica per ingannare le vittime

Aggiornamenti recenti Gennaio 14th, 2026 11:46 AM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [“Truman Show”: la truffa finanziaria che crea una realtà sintetica per ingannare le vittime](https://www.securityinfo.it/2026/01/14/truman-show-la-truffa-finanziaria-che-crea-una-realta-sintetica-per-ingannare-le-vittime/)
* [Allarme password aziendali deboli: più del 40% è violabile in meno di un’ora](https://www.securityinfo.it/2026/01/13/allarme-password-aziendali-deboli-piu-del-40-e-violabile-in-meno-di-unora/)
* [Black Axe, arrestati oltre trenta individui legati alla cybergang](https://www.securityinfo.it/2026/01/12/black-axe-arrestati-oltre-trenta-individui-legati-alla-cybergang/)
* [CERT-AGID 3-9 gennaio: phishing e malware aprono il 2026](https://www.securityinfo.it/2026/01/12/cert-agid-3-9-gennaio-phishing-e-malware-aprono-il-2026/)
* [Ghost Tap: scoperte frodi tap-to-pay che sfruttano l’NFC per abilitare pagamenti da remoto](https://www.securityinfo.it/2026/01/09/ghost-tap-scoperte-frodi-tap-to-pay-che-sfruttano-lnfc-per-abilitare-pagamenti-da-remoto/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## “Truman Show”: la truffa finanziaria che crea una realtà sintetica per ingannare le vittime

Gen 14, 2026  [Marina Londei](https://www.securityinfo.it/author/marina-londei/ "Articoli scritti da Marina Londei")
 [Attacchi](https://www.securityinfo.it/category/news/attachi/), [In evidenza](https://www.securityinfo.it/category/in-evidenza/), [Minacce](https://www.securityinfo.it/category/news/minacce-news/), [News](https://www.securityinfo.it/category/news/), [Phishing](https://www.securityinfo.it/category/news/phishing/), [RSS](https://www.securityinfo.it/category/rss/)
 [0](https://www.securityinfo.it/2026/01/14/truman-show-la-truffa-finanziaria-che-crea-una-realta-sintetica-per-ingannare-le-vittime/#respond)

---

I ricercatori di Check Point Research [hanno individuato](https://research.checkpoint.com/) una nuova forma di **frode finanziaria** che non si limita a creare pagine di phishing, ma genera una realtà sintetica alimentata dall’IA per ingannare le vittime. Nella truffa OPCOPRO, nota anche come **“Truman Show”**, gli attaccanti combinano personaggi generati dall’IA, comunità di investimento fittizie, app distribuite negli store ufficiali e una forte presenza mediatica per creare l’illusione di un programma di trading.

“*Questo caso segna una svolta*. ***La frode si sta evolvendo da truffe isolate a sistemi scalabili basati sull’intelligenza artificiale che industrializzano la creazione di fiducia e il furto di identità***” ha commentato **David Gubiani**, Regional Director Security Engineering, EMEA Southern e Israele per Check Point Software Technologies.

La truffa “Truman Show” inizia con un primo contatto con la vittima tramite SMS, app di messaggistica o annunci tramite i quali gli attaccanti si fingono istituzioni finanziarie e propongono rendimenti elevati. Se la vittima si dice interessata, la conversazione si sposta su **gruppi WhatsApp o Telegram generati dall’IA in cui membri fittizi interagiscono per simulare un ambiente di trading attivo**, condividendo commenti sugli investimenti e sul mercato.

![Truman Show](https://www.securityinfo.it/wp-content/uploads/2026/01/Gemini_Generated_Image_8qbb888qbb888qbb.png)

Agli utenti viene poi richiesto di installare l’app OPCOPRO da store legittimi. L’applicazione è però solo una shell WebView che non contiene alcuna logica di trading e mostra saldi e operazioni false. Le vittime, ingannate dall’apparente veridicità della comunità, verificano la propria identità tramite KYC e cominciano a depositare fondi. Il risultato è che **gli utenti non solo perdono i fondi, ma consegnano anche foto personali e documenti d’identità ai cyberattaccanti.**

**L’IA amplifica l’efficacia della frode** perché permette di creare conversazioni multilingua velocemente e gestire personaggi fittizi in grado di manipolare emotivamente gli utenti. Il team di Check Point sottolinea che, sebbene la tecnologia lasci ancora delle “tracce” rilevabili, il miglioramento dei modelli di IA potrebbe presto eliminare del tutto questi ostacoli.

L’impatto della truffa può estendersi anche alle aziende: impersonando i dirigenti aziendali, gli attaccanti possono **trarre in inganno i dipendenti per eludere i controlli e accedere alla rete dell’organizzazione**, aprendo la strada alla violazione di dati.

Per proteggersi da questo nuovo tipo di frodi, gli utenti devono essere innanzitutto consapevoli delle capacità dell’IA nel creare comunità fittizie ben strutturate. È fondamentale inoltre **diffidare di proposte di investimento condivise tramite chat**, verificare sempre la veridicità delle istituzioni finanziarie che offrono queste opportunità e non caricare documenti di identità o altri dati personali su piattaforme non ufficiali.

Dall’altra parte, le aziende devono a**pplicare controlli più rigorosi alle app finanziarie WebView** e tracciare il clustering dei domini legati agli ecosistemi delle app; inoltre, dovrebbero occuparsi di segnalare i funnel che spostano gli utenti dalla chat al deposito, passando per la verifica KYC e creare percorsi di approfondimento e supporto per l’esposizione alle truffe.

Condividi l'articolo

* [Tweet](https://twitter.com/share)

---

* [Check Point](https://www.securityinfo.it/tag/check-point/), [frode finanziaria](https://www.securityinfo.it/tag/frode-finanziaria/), [Intelligenza artificiale](https://www.securityinfo.it/tag/intelligenza-artificiale/), [OPCOPRO](https://www.securityinfo.it/tag/opcopro/), [trading](https://www.securityinfo.it/tag/trading/), [Truman Show](https://www.securityinfo.it/tag/truman-show/)

[Allarme password aziendali deboli: più del 40% è violabile in meno di un'ora](https://www.securityinfo.it/2026/01/13/allarme-password-aziendali-deboli-piu-del-40-e-violabile-in-meno-di-unora/)

---

![](https://secure.gravatar.com/avatar/25fb9b2d4cf1cb03debb642c725b4309?s=90&d=mm&r=g)

##### [Marina Londei](https://www.securityinfo.it/author/marina-londei/)

##### Articoli correlati

* [![Nuova ondata di attacchi GoBruteforcer, l’IA sfruttata per il brute-force](https://www.securityinfo.it/wp-content/uploads/2026/01/Gemini_Generated_Image_skcmbsskcmbsskcm-120x85.png)](https://www.securityinfo.it/2026/01/08/nuova-ondata-di-attacchi-gobruteforcer-lia-sfruttata-per-il-brute-force/ "Nuova ondata di attacchi GoBruteforcer, l’IA sfruttata per il brute-force")

  [Nuova ondata di attacchi GoBruteforcer,...](https://www.securityinfo.it/2026/01/08/nuova-ondata-di-attacchi-gobruteforcer-lia-sfruttata-per-il-brute-force/ "Permanent link to Nuova ondata di attacchi GoBruteforcer, l’IA sfruttata per il brute-force")

  Gen 08, 2026  [0](https://www.securityinfo.it/2026/01/08/nuova-ondata-di-attacchi-gobruteforcer-lia-sfruttata-per-il-brute-force/#respond)
* [![Nel 2026 sempre più attacchi autonomi AI-driven e deepfake: le previsioni di sicurezza di Cle...