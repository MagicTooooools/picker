---
title: La Storia Del Controverso Paranoia.com e Il Redirect Sul Sito Disney (Anni 90)
url: http://darkwhite666.blogspot.com/2026/01/la-storia-del-controverso-paranoiacom-e.html
source: Dark Space Blogspot
date: 2026-01-06
fetch_date: 2026-01-07T03:33:17.336052
---

# La Storia Del Controverso Paranoia.com e Il Redirect Sul Sito Disney (Anni 90)

## Visualizzazioni Totali

[![Dark Space Blogspot](https://blogger.googleusercontent.com/img/b/R29vZ2xl/AVvXsEiZgt0RUZjHgbkLsu7CbFNAiyAMd0qvDL2fubvcBv5c6R04keICe8K0ig6oXxzqa6519xC3S7eBHP3_F60rvo_NqafkHR83xyZwscmsQgwCw_EPQpiDWkgarGw08kUDwteX-zWL_I_uP1w/s1600/ask-fm.png)](https://darkwhite666.blogspot.com/)

TRA I PRIMI IN ITALIA A PARLARE DI BITCOIN (DAL 2012!): PER ESSERE SEMPRE AGGIORNATI SULLE NOVITA' TECNOLOGICHE DEL WEB SEGUITE LA PAGINA FACEBOOK (LINK A SINISTRA)

## martedì 6 gennaio 2026

### La Storia Del Controverso Paranoia.com e Il Redirect Sul Sito Disney (Anni 90)

[![](https://blogger.googleusercontent.com/img/b/R29vZ2xl/AVvXsEib5dJESSHwo68d_9btKLeV5uEIkLqeu9qgOBHQG1vfo6EwEZSqzERdWwKln-r-jibQ6wv9RB3_hGfibtgYRi1TvaIU_z8I43yBXqdjBligmm1Nalc_xgUfCL3l-JsFsafmY1uc1gEqCpGpZ5LvlhlqCeGlnGaP_DJD-pEZuDoSV9sKNo2vMPgatcuUWoA/s320/Paranoia%20Internet%20Anni%2090.jpg)](https://blogger.googleusercontent.com/img/b/R29vZ2xl/AVvXsEib5dJESSHwo68d_9btKLeV5uEIkLqeu9qgOBHQG1vfo6EwEZSqzERdWwKln-r-jibQ6wv9RB3_hGfibtgYRi1TvaIU_z8I43yBXqdjBligmm1Nalc_xgUfCL3l-JsFsafmY1uc1gEqCpGpZ5LvlhlqCeGlnGaP_DJD-pEZuDoSV9sKNo2vMPgatcuUWoA/s543/Paranoia%20Internet%20Anni%2090.jpg)

In questo articolo [**I Siti Internet Più Spaventosi e Strani Del Web**](https://darkwhite666.blogspot.com/2015/12/i-siti-internet-piu-spaventosi-e-strani.html) erano stati riportati siti misteriosi ma anche controversi. Mancano i due principali: Rotten e **[Paranoia.com](http://www.paranoia.com)**. Paranoia.com nasce tra la fine del 1994 e il 1995 agli albori di Internet: un’epoca con assenza di regolamentazioni sul contenuto online. Il dominio fu acquistato dal programmatore e appassionato di Internet noto come "KevinTX", che desiderava creare una piattaforma digitale basata sulla libertà di espressione e sulla condivisione di idee senza barriere imposte da governi.

[![](https://blogger.googleusercontent.com/img/b/R29vZ2xl/AVvXsEheQeeWDdtv5TIgF6AvPvGq-Ht0PNiqA04X0IN1CG-bjX2u6OxQvoUcXph2stl_p6_Q4RF9DO8iHBA3DN8Y04ICBakmZxt8HjI9Dq9vV5-EgjI-f8igLnTuOjrt50e7UDVpe4Bo1Sc3A4-iIAlspSnb5DdQaaCU_P_i83fhBjABKR_66wvVwCLqL55WIvc/s320/Paranoia.jpg)](https://blogger.googleusercontent.com/img/b/R29vZ2xl/AVvXsEheQeeWDdtv5TIgF6AvPvGq-Ht0PNiqA04X0IN1CG-bjX2u6OxQvoUcXph2stl_p6_Q4RF9DO8iHBA3DN8Y04ICBakmZxt8HjI9Dq9vV5-EgjI-f8igLnTuOjrt50e7UDVpe4Bo1Sc3A4-iIAlspSnb5DdQaaCU_P_i83fhBjABKR_66wvVwCLqL55WIvc/s504/Paranoia.jpg)

Nel 1995 KevinTX pubblicò un post sul sito (intitolato "Thoughts on Paranoia and the Internet") in cui descriveva la missione di Paranoia come un luogo "not-for-profit" per connettere persone attraverso contenuti generati dagli utenti, sostenendo finanziariamente il progetto di tasca propria e credendo profondamente nell'importanza di uno spazio Internet libero.

[![](https://blogger.googleusercontent.com/img/b/R29vZ2xl/AVvXsEiyUHaBy5CmnrLnCZkwh8waV9w7UcVeffVt8KY_gehmraBmfFx1UBjTq6cRjVUcD452E8xWgLWxP2j2opHPtSrf02lIUTb0Bs38Ef6I18NqCvRybdhX4xyOHnZCJkt5CfGvj4X7ma7IBaGzka5xRaock2URHVnCw6jk6sGyG6Vw5xMsj3RZ2poLjqBl4Ts/w640-h212/Senza%20titolo.jpg)](https://blogger.googleusercontent.com/img/b/R29vZ2xl/AVvXsEiyUHaBy5CmnrLnCZkwh8waV9w7UcVeffVt8KY_gehmraBmfFx1UBjTq6cRjVUcD452E8xWgLWxP2j2opHPtSrf02lIUTb0Bs38Ef6I18NqCvRybdhX4xyOHnZCJkt5CfGvj4X7ma7IBaGzka5xRaock2URHVnCw6jk6sGyG6Vw5xMsj3RZ2poLjqBl4Ts/s901/Senza%20titolo.jpg)

Nel pieno del boom di Internet, Paranoia.com ospitava centinaia di pagine costruite dagli utenti che coprivano argomenti da cultura pop (ad esempio Weird Al Yankovic, The Simpsons, giochi a tema Star Trek, etc) a riflessioni su Internet stessa. Era, in alcuni sensi, un precursore dei forum moderni e dei blog personali. Tuttavia, l'assenza di moderazione portò il sito a ospitare anche contenuti molto controversi o estremi, tra cui:

- Materiale sulla cannibal\*smo.

- Guide su violenza e illegalità.

- Pr\*stituzione e assunzione di dr\*ghe.

- Se\*\*ualità esplicita e pagine provocatorie.

- Argomenti legati alla pe\*\*filia.

- Assistenza al suic\*dio perchè la specie umana deve estinguersi (Church Of Euthanasia).

[![](https://blogger.googleusercontent.com/img/b/R29vZ2xl/AVvXsEjHuz67f-Duc_5eqzUQPo30BITvzrMEp2MVg4v_llNQO6TP_iMBNOkgrSdwfFfjfyUBDajhpHQuz0_R2IHrH_9Sx7FVDJ1RyeQ8mrv7x8liFTZHWe8K03aTGda8aM7eeA_1NThifs8EkbwKz_W4WbRt7V3Cm-uquDfxflToiEkTVQgwbuLu9F71bgLKSx8/s320/Euth.jpg)](https://blogger.googleusercontent.com/img/b/R29vZ2xl/AVvXsEjHuz67f-Duc_5eqzUQPo30BITvzrMEp2MVg4v_llNQO6TP_iMBNOkgrSdwfFfjfyUBDajhpHQuz0_R2IHrH_9Sx7FVDJ1RyeQ8mrv7x8liFTZHWe8K03aTGda8aM7eeA_1NThifs8EkbwKz_W4WbRt7V3Cm-uquDfxflToiEkTVQgwbuLu9F71bgLKSx8/s493/Euth.jpg)

Questi contenuti, accessibili a chiunque sulla rete, causarono la fama sinistra di Paranoia.com come luogo inquietante e poco regolamentato del web degli anni ’90.

IL DECLINO A FINE ANNI 90

Con il crescere del traffico e dell’ampiezza dei contenuti, Paranoia.com divenne difficile da gestire per un solo individuo. La manutenzione del server e la moderazione dei contenuti divennero problematiche. Entro la fine degli anni ’90 il progetto iniziò a collassare e il sito fu gradualmente abbandonato.

Verso il 1999 molte pagine cessarono di essere aggiornate, e entro il 2000 comparve un messaggio che indicava la chiusura e invitava l’utente a cercare informazioni altrove. Oggi il sito originale non è più accessibile, tuttavia sono visionabili alcune pagine su [**Web Archive (Paranoia)**](https://web.archive.org/web/19970101000000%2A/http%3A//www.paranoia.com) schiacciando semplicemente sui giorni del calendario e poi sullo snapshot (è possibile anche modificata l'anno del calendario dal 1996 al 1999).

ACQUISIZIONE DELLA DISNEY

Dopo il fallimento del progetto originale, digitando paranoia.com si veniva indirizzati a un portale francese legato a Excite Europe (un marchio europeo di servizi Internet che offriva email, notizie, meteo e un motore di ricerca). Questo indica che il dominio era stato venduto o ceduto per altri usi dopo la chiusura del progetto originale. Pochi anni dopo, nei primi anni 2000, il dominio iniziò a redirect verso Go.com, il portale operativo legato alle proprietà web di Disney e dei suoi partner.

Secondo ricerche WHOIS, il dominio oggi è registrato da ABC, la storica emittente televisiva statunitense controllata da Disney. Digitando paranoia.com nel browser, gli utenti vengono automaticamente reindirizzati alla homepage di Disney (**[disney.com](http://www.disney.com)**). Non è mai esistito un film, serie o media contemporanei con quel titolo generico. Il dominio venne acquistato senza volerne fare un uso attivo. Una possibile spiegazione emersa nelle discussioni online e nelle indagini storiche è che paranoia.com potrebbe esser stato acquisito da società legate a Disney nel corso di grandi fusioni e acquisti degli anni 2000, in particolare quando Disney comprò il canale Fox Family Channel (poi ABC Family). Alcuni domini associati a progetti multimediali e show della rete passarono alla Disney come parte dell’accordo. Una delle teorie individuate dagli appassionati è che fosse destinato in origine a un programma televisivo chiamato Paranoia o ad un ipotetico show interattivo con sito Internet, ma questo non fu mai realmente sfruttato e il dominio è semplicemente rimasto parcheggiato tra i possedimenti Disney. Il dominio oggi è come detto semplicemente un redirect verso Disney.com, perché la Disney (tramite ABC) possiede il nome e lo mantiene come dominio registrato, anche senza un uso attivo evidente. Rimane curioso che una compagnia così grande e con un’immagine pubblica basata sull'intrattenimento sia proprietaria di un dominio con una storia così tanto controversa negli anni 90.

Pubblicato da
[DarkDave.|.666](https://www.blogger.com/profile/02696807736631988356 "author profile")

alle
[11:07](https://darkwhite666.blogspot.com/2026/01/la-storia-del-controverso-paranoiacom-e.html "permanent link")

[![](//img1.blogblog.com/img/icon18_email.gif)](https://www.blogger.com/email-post/1856644955194422917/4666886145277967877 "Post per email"...