---
title: Global Innovation forum: l’innovazione delle startup passa da Seul
url: https://www.securityinfo.it/2026/01/10/global-innovation-forum-linnovazione-delle-startup-passa-da-seul/
source: Over Security - Cybersecurity news aggregator
date: 2026-01-15
fetch_date: 2026-01-16T03:34:28.808579
---

# Global Innovation forum: l’innovazione delle startup passa da Seul

Aggiornamenti recenti Gennaio 15th, 2026 10:01 AM

* [Registrati](https://www.securityinfo.it/registrazione/)
* Login
* Filtro

# [![](https://securityinfo.it/wp-content/uploads/2016/08/LogoSquadrato_750px-1.jpg)](https://www.securityinfo.it)

### partner

[![In collaborazione con](https://www.securityinfo.it/wp-content/uploads/2025/06/Security_empty-1.jpg)](https://securityinfo.it/partner "partner")

### News Recenti

* [Transparency Center Initiative di Kaspersky Lab: cosa significa per l’Italia](https://www.securityinfo.it/2019/01/18/transparency-center-initiative-di-kaspersky-lab-cosa-significa-per-litalia/)
* [Microsoft smantella RedVDS, rete globale di cybercrime-as-a-service](https://www.securityinfo.it/2026/01/15/microsoft-smantella-redvds-rete-globale-di-cybercrime-as-a-service/)
* [“Truman Show”: la truffa finanziaria che crea una realtà sintetica per ingannare le vittime](https://www.securityinfo.it/2026/01/14/truman-show-la-truffa-finanziaria-che-crea-una-realta-sintetica-per-ingannare-le-vittime/)
* [Allarme password aziendali deboli: più del 40% è violabile in meno di un’ora](https://www.securityinfo.it/2026/01/13/allarme-password-aziendali-deboli-piu-del-40-e-violabile-in-meno-di-unora/)
* [Black Axe, arrestati oltre trenta individui legati alla cybergang](https://www.securityinfo.it/2026/01/12/black-axe-arrestati-oltre-trenta-individui-legati-alla-cybergang/)
* [CERT-AGID 3-9 gennaio: phishing e malware aprono il 2026](https://www.securityinfo.it/2026/01/12/cert-agid-3-9-gennaio-phishing-e-malware-aprono-il-2026/)

* [Home](https://www.securityinfo.it)
* [News](https://www.securityinfo.it/category/news/)
* [Approfondimenti](https://www.securityinfo.it/category/approfondimenti/)
* [Opinioni](https://www.securityinfo.it/category/opinioni/)
* [Top Malware](https://www.securityinfo.it/top-malware-page/)
* [Minacce](https://www.securityinfo.it/category/minacce-2/)
* [Guide alla sicurezza](http://www.securityinfo.it/guide-alla-sicurezza/)
* [Podcast](https://www.securityinfo.it/podcast-page/)
* [Strumenti Utili](https://www.securityinfo.it/category/strumenti-utili/)

* Search for:

## Global Innovation Forum: l’innovazione delle startup passa da Seul

Gen 10, 2026  [Giancarlo Calzetta](https://www.securityinfo.it/author/giancarlo_security/ "Articoli scritti da Giancarlo Calzetta")
 [Eventi](https://www.securityinfo.it/category/eventi/)
 [0](https://www.securityinfo.it/2026/01/10/global-innovation-forum-linnovazione-delle-startup-passa-da-seul/#respond)

---

Il **Global Innovation Forum** nasce come risposta a una trasformazione profonda del modo in cui l’innovazione tecnologica viene raccontata e sostenuta all’interno delle grandi fiere internazionali. Ospitato all’interno di **CES**, la più grande manifestazione mondiale dedicata all’elettronica e all’innovazione, il forum si è progressivamente affermato come uno spazio pensato non per il singolo prodotto o per il singolo stand, ma per mettere in relazione interi ecosistemi nazionali dell’innovazione.

L’iniziativa è promossa dalla **Seoul Business Agency**, un’agenzia governativa che sostiene le piccole e medie imprese e le startup della capitale sudcoreana con l’obiettivo di rafforzarne la presenza sui mercati globali. L’idea di fondo è semplice: usare la visibilità e la concentrazione di attori garantite dal CES come piattaforma neutrale per favorire connessioni strutturate tra startup, investitori, media internazionali e organizzazioni di supporto provenienti da Paesi diversi.

![](https://www.securityinfo.it/wp-content/uploads/2026/01/Apertura-1024x683.jpg)

### Un evento in espansione

Le origini del Global Innovation Forum risalgono al 2025, quando l’iniziativa debuttò con il nome di Seoul Innovation Forum. In quella prima edizione, cinque padiglioni nazionali presenti a CES – Corea del Sud, Taiwan, Svizzera, Giappone e Paesi Bassi – decisero di superare la logica della semplice esposizione fieristica per sperimentare una forma di collaborazione più profonda.

Il successo di quell’esperimento ha portato a un’evoluzione naturale del progetto. Dal 2026 il forum è stato rilanciato con una nuova identità, diventando Global Innovation Forum e ampliando il numero dei Paesi coinvolti. Accanto alla Corea del Sud sono entrati stabilmente Taiwan, Svizzera, Israele, Giappone, Canada e Francia, rappresentati da organizzazioni nazionali impegnate nello sviluppo dell’innovazione e dell’imprenditorialità tecnologica. La collaborazione tra soggetti come Taiwan Tech Arena, Switzerland Global Enterprise, JETRO, Business France e le strutture canadesi e israeliane ha trasformato il forum in un vero e proprio punto di snodo tra le diverse filiere globali delle startup.

![](https://www.securityinfo.it/wp-content/uploads/2026/01/Presidente-1024x683.jpg)

### Pitching e competizione al centro del format, ma anche relazioni

Il funzionamento del Global Innovation Forum ruota attorno a un format ben definito che combina competizione, visibilità e networking. Il momento centrale è rappresentato dalla gara di pitching, in cui ogni Paese presenta una startup rappresentative del proprio ecosistema. Le aziende salgono sul palco per presentare soluzioni, tecnologie e modelli di business a una platea composta da investitori, media internazionali e stakeholder dell’innovazione. L’obiettivo non è soltanto decretare un vincitore, ma creare un’occasione concreta di esposizione verso chi può facilitare l’ingresso nei mercati globali.

Un elemento distintivo dell’edizione più recente è stato l’ampliamento della giuria, che ha affiancato ai media internazionali una componente qualificata di venture capitalist. Questa scelta ha rafforzato la credibilità dell’iniziativa e, soprattutto, ha reso il pitching uno strumento direttamente collegato a potenziali opportunità di investimento. Le valutazioni si sono concentrate su aspetti come l’attrattività per il capitale di rischio, la solidità della visione strategica e la capacità delle soluzioni presentate di scalare a livello globale.

### Networking e confronto internazionale

Accanto alla competizione, il forum prevede momenti di confronto più ampi, come panel di discussione tra i rappresentanti delle organizzazioni nazionali coinvolte. In questi spazi vengono condivse politiche di supporto alle startup, modelli di accompagnamento alla crescita internazionale e riflessioni sulle principali sfide che attraversano l’ecosistema globale dell’innovazione. È qui che il Global Innovation Forum mostra la sua natura più sistemica, diventando un luogo di scambio di know-how tra chi, anno dopo anno, porta al CES alcune delle realtà emergenti più interessanti del panorama tecnologico mondiale.

Il networking rappresenta l’altra colonna portante dell’evento. Rispetto alle edizioni iniziali, la sessione di incontri informali è stata notevolmente potenziata, coinvolgendo non solo giudici e startup, ma anche investitori, giornalisti e organizzazioni di supporto presenti a Las Vegas per il CES. In questo contesto, il forum assume la funzione di acceleratore relazionale, permettendo alle giovani aziende di costruire contatti qualificati in un ambiente meno dispersivo rispetto alla fiera tradizionale.

A completare il format, alcune startup hanno avuto la possibilità di presentarsi con brevi interventi di un minuto, pensati come strumenti di comunicazione rapida ed efficace verso un pubblico altamente selezionato. Anche questo dettaglio contribuisce a spiegare perché il Global Innovation Forum venga percepito come un moltiplicatore di valore per la partecipazione al CES, soprattutto per le realtà che cercano visibilità, investimenti e partnership internazionali.

### Le startup partecipanti

La vincitrice della battaglia dei pitch è stata **FirstHabit** che ha presentato Chalk, un modello di intelligenza artificiale visiva progettato per accompagnare lo studente nel processo di risoluzione dei problemi, integrando testo, immagini e ragionamento strutturato in un’esperienza più simile a que...