---
title: Dalla Crittografia Militare a Google Workspace: la nuova frontiera digitale dell’Arma dei Carabinieri
url: https://www.ictsecuritymagazine.com/articoli/google-workspace-carabinieri/
source: ICT Security Magazine
date: 2026-01-13
fetch_date: 2026-01-14T03:39:05.822756
---

# Dalla Crittografia Militare a Google Workspace: la nuova frontiera digitale dell’Arma dei Carabinieri

[Salta al contenuto](#main)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

* [Home](https://www.ictsecuritymagazine.com/)
* [Articoli](https://www.ictsecuritymagazine.com/argomenti/articoli/)
* RubricheEspandi
  + [Cyber Security](https://www.ictsecuritymagazine.com/argomenti/cyber-security/)
  + [Cyber Crime](https://www.ictsecuritymagazine.com/argomenti/cyber-crime/)
  + [Cyber Risk](https://www.ictsecuritymagazine.com/argomenti/cyber-risk/)
  + [Cyber Law](https://www.ictsecuritymagazine.com/argomenti/cyber-law/)
  + [Digital Forensic](https://www.ictsecuritymagazine.com/argomenti/digital-forensic/)
  + [Digital ID Security](https://www.ictsecuritymagazine.com/argomenti/digital-id-security/)
  + [Business Continuity](https://www.ictsecuritymagazine.com/argomenti/business-continuity/)
  + [Digital Transformation](https://www.ictsecuritymagazine.com/argomenti/digital-transformation/)
  + [Cyber Warfare](https://www.ictsecuritymagazine.com/argomenti/cyber-warfare/)
  + [Ethical Hacking](https://www.ictsecuritymagazine.com/argomenti/ethical-hacking/)
  + [GDPR e Privacy](https://www.ictsecuritymagazine.com/argomenti/gdpr-e-privacy/)
  + [IoT Security](https://www.ictsecuritymagazine.com/argomenti/iot-security/)
  + [Industrial Cyber Security](https://www.ictsecuritymagazine.com/argomenti/industrial-cyber-security/)
  + [Blockchain e Criptovalute](https://www.ictsecuritymagazine.com/argomenti/blockchain-e-criptovalute/)
  + [Intelligenza Artificiale](https://www.ictsecuritymagazine.com/argomenti/intelligenza-artificiale/)
  + [Geopolitica e Cyberspazio](https://www.ictsecuritymagazine.com/argomenti/geopolitica-cyberspazio/)
  + [Interviste](https://www.ictsecuritymagazine.com/argomenti/interviste/)
* [Notizie](https://www.ictsecuritymagazine.com/argomenti/notizie/)
* [Pubblicazioni](https://www.ictsecuritymagazine.com/pubblicazioni/)
* [Cybersecurity Video](https://www.ictsecuritymagazine.com/argomenti/cybersecurity-video/)
* [Eventi](https://www.ictsecuritymagazine.com/eventi/)
* [Newsletter](https://www.ictsecuritymagazine.com/newsletter/)

[Linkedin](https://www.linkedin.com/company/ict-security-magazine/) [YouTube](https://www.youtube.com/%40ictsecuritymagazine1403) [RSS](https://www.ictsecuritymagazine.com/feed/)

[![ICT Security Magazine](https://www.ictsecuritymagazine.com/wp-content/uploads/2016/01/logo-ict-security.jpg)](https://www.ictsecuritymagazine.com/)

Attiva/disattiva menu

![Dalla Crittografia Militare a Google Workspace: La Nuova Frontiera Digitale dell’Arma dei Carabinieri](https://www.ictsecuritymagazine.com/wp-content/uploads/Dalla-Crittografia-Militare-a-Google-Workspace-carabinieri.jpeg)

# Dalla Crittografia Militare a Google Workspace: la nuova frontiera digitale dell’Arma dei Carabinieri

A cura di:[Michele Magri](#molongui-disabled-link)  Ore 13 Gennaio 202612 Gennaio 2026

**Google Workspace entra nell’Arma dei Carabinieri: opportunità tecnologica o vulnerabilità strategica?** L’accordo tra il corpo militare italiano e il colosso di Mountain View solleva interrogativi cruciali su cloud security, Cloud Act statunitense e protezione dei dati sensibili. Mentre la qualifica ACN di Livello 2 certifica gli standard per la Pubblica Amministrazione, restano aperte le questioni sulla gestione delle chiavi crittografiche, la localizzazione dei server e i limiti normativi per le informazioni classificate. Un’analisi delle implicazioni per la cybersicurezza nazionale nel confronto con i modelli adottati da Francia, Germania e NATO.

## Google Workspace nei Carabinieri: dalla crittografia militare al cloud globale

Negli ultimi decenni, le forze armate italiane hanno attraversato una trasformazione profonda: dalla gestione autonoma e blindata dei propri sistemi di comunicazione, si è progressivamente passati all’esternalizzazione di servizi informatici a fornitori privati globali. La recente scelta dell’Arma dei Carabinieri di adottare Google Workspace per la collaborazione e la produttività apre una [riflessione ampia sulla sovranità digitale](https://www.ictsecuritymagazine.com/articoli/sovranita-digitale-cybersecurity-italia/), la sicurezza dei dati classificati e la trasparenza delle procedure di approvvigionamento pubblico.

Questo articolo analizza il contesto storico, tecnico e normativo della decisione, ponendo a confronto il modello tradizionale di sicurezza militare con l’attuale ecosistema cloud, alla luce delle norme del **D.P.C.M. 6 novembre 2015, n. 5**, della **Legge 3 agosto 2007, n. 124**, della **Direttiva UE NIS2** e della Strategia Nazionale di Cybersicurezza.

### **Dalla sicurezza autarchica alle piattaforme cloud**

Per gran parte del Novecento, le strutture militari e di sicurezza italiane si sono basate su infrastrutture di comunicazione proprie, fisicamente isolate e protette da livelli di cifratura e autenticazione interna.Le reti di telecomunicazione militari – come la Rete Unificata Interforze (RUI) e successivamente i Sistemi C4I (Command, Control, Communications, Computers & Intelligence) – erano concepite per operare in ambienti chiusi, dove ogni nodo, server e apparato era sotto controllo dell’amministrazione.

Con la progressiva digitalizzazione della Pubblica Amministrazione e la spinta verso il “cloud-first” sancita dal Piano Triennale per l’Informatica nella PA, anche le strutture ad alta sensibilità hanno iniziato a considerare l’esternalizzazione dei servizi informatici.
 Tuttavia, mentre molte amministrazioni civili si sono orientate su fornitori nazionali o infrastrutture certificate ACN, l’Arma dei Carabinieri ha scelto di adottare Google Workspace come piattaforma di produttività.

#### **La notizia e le reazioni del settore**

L’annuncio è stato reso pubblico nel giugno 2025 durante il [Google Cloud Summit Milano](https://blog.google/intl/it-it/prodotti/cloud/google-cloud-summit-milano-2025/), dove il colosso di Mountain View ha presentato diversi casi di adozione della sua tecnologia da parte di enti pubblici e imprese italiane. Successivamente, il 31 ottobre 2025, il Comandante Generale dell’Arma, Gen. C.A. Salvatore Luongo, [ha ufficialmente comunicato](https://infodifesa.it/il-comandante-generale-annuncia-una-svolta-digitale-arriva-google-workspace-per-tutti-i-carabinieri/) al personale l’imminente disponibilità della piattaforma.

Nel comunicato ufficiale, Google ha evidenziato la collaborazione con l’Arma dei Carabinieri come esempio di “trasformazione digitale sicura e moderna”, sottolineando l’adozione di strumenti di collaborazione cifrata, gestione documentale avanzata e miglioramento dell’efficienza interna.
 Tuttavia, la notizia ha sollevato interrogativi tra analisti, giuristi e professionisti della cybersecurity: può un ente militare, soggetto alla tutela di dati sensibili e operazioni di sicurezza nazionale, affidarsi a un fornitore privato estero per i propri servizi digitali?

#### **Le procedure di approvvigionamento e i vincoli normativi**

La scelta di un fornitore da parte di un corpo militare come l’Arma dei Carabinieri non può avvenire in modo discrezionale.
 Deve infatti rispettare il Codice dei Contratti Pubblici (D.Lgs. 36/2023), con specifiche disposizioni per i settori “speciali” e per le esigenze di difesa e sicurezza.

Le regole principali:

* Art. 170 e ss. D.Lgs. 36/2023: gli appalti nel settore della difesa sono soggetti a regole di trasparenza attenuata, ma devono garantire la sicurezza dell’informazione.
* D.Lgs. 208/2011: recepisce la direttiva 2009/81/CE, stabilendo che ogni acquisizione in ambito difesa deve essere compatibile con la protezione delle informazioni classificate.
* D.P.C.M. 6 novembre 2015, n. 5: stabilisce la tutela amministrativa del segreto di Stato e delle informazioni classificate, integrato dalla Legge 124/2007 e dal D.P.C.M. 12 giugno 2009, n. 7.

Pertanto, la collaborazione tra l’Arma e Google dovrebbe essere limitata a dati amm...